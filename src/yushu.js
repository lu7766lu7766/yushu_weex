export default {
	"RECORDS": [
		{
			"_id": "1",
			"name": "產湯相承事",
			"context":
				"產湯相承事<br>　　　　　　　　<br> 別名：降誕<br>　　　　　　　　　　　　　　　　　　　　　日　　興　記之<br>　　取名一事，始、是生，實名為蓮長，後以日蓮為名。其事，慈母梅菊女 童女名，平之白田山氏一族云，法號妙蓮禪尼有傳說云：我得不思議之夢，清澄寺通夜時，有云「汝志真神妙，思以一閻浮提第一之寶與汝，即於東條片海，有名三國太夫者，可作汝夫」。其歲春三月二十四日夜之事，今猶憶焉。<br>　　我父母棄世後，無奈，如遊女時，委身嫁汝父。某夜得靈夢曰，坐於叡山之頂，以近江之湖水洗手，日出富士山，遂懷之。驚醒後，月信不至，以夢境為言，父太夫言我亦得不思議之夢，見虛空藏菩薩肩負貌美小兒，稱：「此小兒，為我言，是上行菩提薩埵；為日下之人言，是生財摩訶薩埵；又為一切有情言，乃無盡三世常恆之大導師也。今以授汝」，見此夢後，現聞懷妊，相語相歎。可見汝是聖人也。<br>　　又、當產之夜，夢登富士山之頂，見十方明如掌內，三世明白。梵天、帝釋、四大天王等諸天，悉為來臨曰：「本地自受用報身如來之垂、上行菩薩之身，降下於凡夫地，唯今誕生焉」。乃申告諸天曰：「無熱池主阿那婆達多龍王，應汲八功德水來，奉洗產兒」。是以，龍神王即時以青蓮花一枝荷來。其蓮出清水，進供潔身。其餘水灑四天下，受其潤澤，人畜草木，國土世間，悉放金光，四方草木，華發成。<br>　　又見男女並座，無有煩惱。淤泥中出，不染塵泥。譬如蓮華，出淤泥而不染。人天、龍畜，各手捧白蓮，共求向日，唱奉：「今此三界，皆是我有；其中眾生，悉是吾子......唯我一人，能為救護」。驚醒後，則聖人出生焉。「每自作是念，以何令眾生，得入無上道，速成就佛身」，若我作泣。<br>　　我少入寐時，梵帝等諸天，同聲唱稱：「善哉、善哉！善日童子，末法教主釋迦佛」，三度唱之，作禮而去。如上見聞，歷歷在目焉。<br>　　聞得如是確切所語，故曰：「吾是日蓮也」。<br>　　聖人重為之言曰：日蓮弟子檀那等，不可思為我慈母之言，是即金言也。其故，予之修行，兼有母之靈夢。日蓮是富士山自然之名號，富士為郡名，實名是大日蓮華山，我修行中道，故如是，國云為日本，神稱日神，佛幼名日種太子，予童名善日，假名是生，實名即日蓮也。<br>　　久遠下種之南無妙法蓮華經之守護神，於我國始自天下臨之地是出雲，出雲有云日御崎之地，天照太神始自天下臨，故名日御崎云。<br>　　我釋尊，說顯法華經已來，號十羅剎女，十羅剎、天照太神、釋尊、日蓮者，一體異名，本地垂之利益廣大也。日神與月神，合文字而訓之，則十也。稱十羅剎者，束合諸神於一體之深義也。日蓮之日即日神、晝也；蓮是月神、夜也。月以水為緣，蓮由水生故。又、是生者，書作日下人、生焉。<br>　　日蓮是天上天下一切眾生之主君也、父母也、師匠也。今久遠下種之壽量品云：「今此三界，皆是我有 主君之義；其中眾生，悉是吾子 父母之義；而今此處，多諸患難 國土草木；唯我一人，能為救護 師匠之義」。三世常恆，日蓮是今此三界之主。日蓮「大恩，以希有事，憐愍教化，利益我等，無量億劫，誰能報者」？<br>　　若日蓮現在弟子，並未來弟子等，須以「日」字冠於名上，不然，當知必蒙自然法罰。予一期功德，留置「日」字，而儘為說法。日興謹奉記之。<br>　　聖人言此相承，是日蓮嫡嫡一人之口決，唯授一人之秘傳也。神妙神妙之言留畢。"
		},
		{
			"_id": "2",
			"name": "善無畏三藏抄",
			"context":
				"善無畏三藏抄<br><br>文永七年　四十九歲作　　　　<br>與義淨法師‧淨顯法師　於鎌倉<br>別名：師恩報酬抄　　　　　　<br>　　法華經是一代聖教之肝心，八萬法藏之依處。大日經、華嚴經、般若經、深密經等顯密諸經，是震旦、月氏、龍宮、天上、十方世界國土諸佛之說教，多如恆沙塵數。以大海為硯水，三千大千世界之草木為筆，亦難書盡之諸經中，或見之、或推思，要以法華經為最第一。<br>　　而印度等之宗派及日域，多有不明佛意之論師、人師，或謂大日經勝法華經，更有人謂法華經不僅劣於大日經，且不及華嚴經。亦有人謂法華經劣於涅槃經、般若經、深密經等。或有謂不可拘於一面，互有勝劣故。或有人云，隨機而見勝劣，合時機者勝，不合者劣。或有人云，由有門得道之機，譏空門而讚有門，其餘以是可知。<br>　　其時眾人，無有對此法門破折者，愚昧國王等深信之，捐獻田地等，徒黨遂多。其義既久，人皆以為是正法，而不加疑，來至末世，有智慧賢於彼等論師、人師之人出現，對於彼等所持論師、人師之立義，或一一示其與所依諸經之相違，或指其不辨一代聖教之始末、淺深等故，專依經文而責之時，各宗各派欲助其元祖之邪義而苦無辭。有人疑之云：「論師、人師定是有經論為其證文者，我等智所不及，難於為助」。或有人疑之云：「我師是上古賢哲，今我等是末代愚人」。故讒訴於有德、高人，而為構怨。　　雖然，予棄自他之偏執，擱論師人師之料簡，專依經文，而領會法華經允稱第一殊勝。倘亦有人以為猶有勝於法華經之經者，須知此是惑於相似之經文者也。又或是有人私作經文，而託為佛說者歟。智慧不足，不辨真偽者迷惑之思耳。例如慧能之壇經、善導之觀念法門經，天竺、震旦、日本國，以私意說經之邪師甚多。其外，捏造經文，或以私見竄改經文者亦不在少數，而愚者信其為真，譬云天有勝於日月之星，無眼人竟信以為真。所云：「我師為上古之賢哲，而汝不過是末代愚人」，愚人方作此思也！<br>　　此等不審非自今始，昔在陳隋之代，有名為智顗法師之小僧一人，後作二代天子之師，諡號天台智者大師。此人初微時，不僅破折漢土五百餘年之三藏、人師，更及月氏一千年之論師，此時南北智人等，如雲湧，東西之賢哲等，如星列，群起質難，還為反擊，其勢如雨如風，然終不能勝，是以，論師人師之邪義盡破，而天台一宗之正義樹立。<br>　　日域之桓武御宇，有名最澄之小僧，後諡號傳教大師，論破欽明已來二百餘年之諸宗諸師，始雖遭諸人之怒，後則一同成其弟子。此等諸人之質難，多稱我等元祖是四依之論師、上古之賢哲，汝不過是像末之凡夫愚人耶！然此，不可依於正像末，應依於實經之文也。不可依於人，應專依道理也。外道非難佛云：「汝成劫末、住劫始之愚人也。我等本師，是先代智者、二天、三仙也」。其言雖如此，終則為稱九十五種外道，悉遭捨之矣。<br>　　日蓮勘見八宗，法相宗、華嚴宗、三論宗等，依權經，或謂與實經同，或貶實經，此是出於論師、人師之誤見。俱舍、成實有其緣由，此不具論，律宗等為小乘最下之宗。論師勝於人師，實大乘經勝於權大乘經，故真言宗、大日經等，尚不及華嚴經等，何況涅槃、法華經等，豈彼之可及。而善無畏三藏，判華嚴、法華、大日經等之勝劣時，作理同事勝之謬釋，已來竟有傲稱：「法華經尚劣於華嚴經，更何堪與真言經相比」。或云：「無印與真言，法華經何可爭乎」。或云：「天台宗祖師亦多有言真言宗為勝者，世間風評想來當亦是以真言宗為勝者」。<br>　　日蓮思量此事，人多迷誤，乃詳細尋究，粗粗於他處註述，希閱之。又有志之人士，更宜於存生之時，善為傳習。不可以彼人多勢眾，而有所畏，亦不可依於時節之久近，須專依於經文與道理也。<br>　　淨土宗自曇鸞、道綽、善導，所誤實多，使多人入於邪見。日本法然受此，而教人信念佛，非僅此也，更欲滅天下諸宗。於此叡山三千大眾、南都興福寺、東大寺之八宗起為抵禦，故有各代天皇降旨，將軍家頒教書，猶未能遏制，反更見繁昌，乃至主上、上皇、萬民等皆來信伏。<br>　　而日蓮是安房國、東條片海磯中賤民之子，非具威儀有德之人，於南都北嶺所不能阻，天子虎威不能抑制之念佛，予思何以制之，乃以經文為龜鑑，執天台、傳教之指南，由建長五年至今文永七年，十七年間，責之不懈，故、日本國之念佛，大體衰弱，此在眼前見得。又有人，口雖不能捨之，心中多知念佛非出離生死之道矣。<br>　　禪宗亦如是，以一知萬。制止真言等諸宗之誤，易如反掌。況當世高僧、真言師等，其智低於牛馬，光不及螢火，如繫弓箭於死者之手，向囈語者問事。雖手結印、口誦真言，而其心中不辨義理。終則慢心如山高，欲心似海深。是皆自迷於經論之勝劣，不改祖師之誤而起。　　所詮，智者可習八萬法藏，學十二部經；而末代濁惡世之愚人須拋念佛等之難行、易行等，祇唱法華經題目之南無妙法蓮華經也。日出於東方之空，而南浮之空皆明，因備大光故，而螢火不照國土。寶珠在懷，萬物皆無不降，瓦石不能降財。念佛等與法華經題目相對，如瓦石之與寶珠、螢火之與日光也。<br>　　以我等愚昧之眼，得螢火之光可辨物色耶！是以，凡夫所願難遂之法，是念佛、真言等小乘權經也。<br>　　又，我師、釋迦如來，是一代聖教、乃至八萬法藏之說者，是在此娑婆無佛之世最先出現，開一切眾生眼目之佛也。東西十方諸佛、菩薩，皆受此佛之教。譬如皇帝已前，人不知父，如畜生；堯王已前，不辨四季，癡同牛馬。佛不出世，無比丘、比丘尼之二眾，只有男女之別耳。今比丘、比丘尼之真言師等，定大日如來為本尊，貶釋迦如來。念佛者等，祇持阿彌陀佛，拋釋迦如來者，亦是教主釋尊之比丘、比丘尼，豈非其元祖之誤傳來哉！<br>　　此釋迦如來，代他佛而作娑婆世界一切眾生有緣之佛者，有三故焉。<br>　　一是此娑婆世界一切眾生之世尊。阿彌陀佛非此國大王，釋迦佛如我國之主，應先敬此國大王而後禮他國之王。天照太神、正八幡宮等是我國本主，化後，顯作神。背此神之人，不得作此國之主。是以，奉鏡以祭天照太神，號內侍所；遣使於八幡大菩薩，而受託宣。大覺世尊是我等尊主，首應定作本尊。<br>　　二、釋迦如來是娑婆世界一切眾生之父母。應先孝事我之父母，後及他人父母。例周武王，造父木像載於車，定為大將，蒙天感應，戰勝殷紂王。舜王傷父目盲而流淚，以手拭父目而復明。此佛亦如是。開我等眾生之眼，名「開佛知見」，尚無他佛為開者。<br>　　三、此佛是娑婆世界一切眾生之本師。此佛是賢劫第九、人壽百歲時，生作中天竺淨飯大王之子，十九出家，三十成道，五十餘年間，說一代聖教，八十入滅，留舍利救濟正像末一切眾生。阿彌陀如來、藥師佛、大日等是他土之佛，非此世界之世尊。<br>　　此娑婆世界，在十方世界中最下之處，譬如此國土中之獄門。十方世界中之十惡、五逆、誹謗正法之重罪、逆罪者，為諸佛如來所擯出，釋迦如來，悉集之於此土。墮三惡並無間大城，償得其苦後，雖幸有得生於人中天上者，罪有殘餘，動輒易生誹謗正法、詈罵智者之罪。例如身子雖為阿羅漢，仍時有瞋恚之色；畢陵雖斷見思之惑，未泯慢心之形。難陀雖斷婬欲，仍有交女人之心。煩惱雖斷，仍有餘殘，況在凡夫乎！是以，釋迦如來名為能忍，來至此土，不責一切眾生之誹謗，善能忍受之故。此等秘術，是他佛所缺者也。<br>　　阿彌陀佛等之諸佛世尊，起悲願，心中懷恥者，還來此界，立四十八願、十二大願等。觀世音等他土之菩薩，亦復如是。佛在常平等時，一切諸佛無所差別；於常差別時，各各有其十方世界之土，而分有緣無緣。大通智勝佛之十六王子，於十方各有其土，一一救其弟子。其中釋迦如來當於此土，而我等眾生，亦受生於娑婆世界。總之，是不可離於釋迦如來教化者也。然而，人皆不知此事。尋其委細，有「唯我一人，能為救護」之經文，明見不能離於釋迦如來之手。是以，此土一切眾生，思厭生死、欲崇本尊，應先以木畫顯釋尊之像，定作本尊，其後，有餘力再及於彌陀等之他佛也。<br>　　然而當世，眾人於並無聖行之此土，造立佛像時，常是以他佛為先，此既非其佛之本意，亦與釋迦如來之本意不合，且更違於世間之禮儀。是故，優填大王之赤栴檀，並未刻作他佛；千塔王之畫像祇是釋迦如來。而依於諸大乘經之人等，各謂己所依之經勝於他經，故將教主釋尊移向次位。一切真言師以為大日經勝於諸經，故思此經所說之大日如來，乃是與我等有緣之佛，念佛者等信奉觀經等，故思阿彌陀佛是與娑婆有緣之佛。<br>　　當世，尤以善導、法然等之邪義，思作正義，以淨土三部經為指南故，造十寺，八九以阿彌陀佛為本尊。在家、出家、一家、十家、百家，以至千家，持佛堂之佛，悉是阿彌陀佛。其外，木畫之像，一家有千佛萬佛，多為阿彌陀佛。而當世思為智者之人，見此，竟亦不以為禍，以其有合己意故，祇見稱美讚歎之心。但一向為惡人，不明因果道理，不持一佛者，反得免於失者也。<br>　　是我等父母之世尊，具主師親之三德，為救一切佛所擯出之我等，曰「唯我一人，能為救護」，以勵我等，其恩深於大海，厚於大地，廣於虛空。雖抉雙眼於佛前，其數多於眾星；剝身之皮，百千萬張於天井；聚淚為閼伽之水，千萬億劫，供作佛前之花；以身之血肉，無量劫間，供於佛前，如山高、如海深，猶不能報得此佛之恩於萬一也。<br>　　是以，當世僻見之學者等，縱是窮究八萬法藏，熟諳十二部經，堅持大小戒品之智者，須知若是違背此道理，必不能免於惡道也。<br>　　例彼善無畏三藏，是真言宗之元祖，烏萇奈國大王、佛種王之太子。教主釋尊十九出家，此三藏十三歲捨位，於月氏七十國，遍行九萬里，傳習諸經、諸論、諸宗，於北天竺金粟王塔下，仰天祈請，虛空中顯現大日如來居中之胎藏界之曼荼羅。慈悲之餘，思將此正法弘向邊土，遂入漢土，授玄宗皇帝秘法，會旱魃祈雨，三日內，雨從天降。此三藏於千二百餘尊之種子、尊形、三摩耶，無一事不明者。當世東寺等一切之真言宗，無有一人非其弟子。<br>　　而此三藏，一時頓死，數多獄卒，鐵繩七道，送往閻魔王宮，此事是第一之不審也。是以何罪，而受此責者耶？今生或有十惡，但未造五逆罪。尋其過去，是能作大國王者，必是堅持十善戒，曾供養五百佛陀者，得有何罪乎？且十三歲捨王位而出家，堪稱閻浮第一之菩提心，過去、現在，縱有輕重之罪，當滅得者乎？更是究極月氏流布之經論諸宗，有何消不得之罪耶？<br>　　又、真言密教，是不同其他之佛法，手結一印，口誦一真言，雖三世重罪，亦無有不滅者。更謂：「無量俱低劫間，所作眾罪障，見此曼荼羅，一時皆消滅」。況此三藏，熟諳千二百餘尊之印真言，高懸即身成佛之觀道為鏡，兩部灌頂之時，已成大日覺王，又如何竟有閻魔之責？<br>　　日蓮思入顯密二道中之勝者，俾我等輕易得脫離生死，故曾略習真言之秘教，而舉此事為詢事，無一人作答。此人既不免于惡道，當世一切真言，並一印一真言之道俗，能免得三惡道之罪耶？日蓮詳究此事，知其有二失，故受閻魔王之責。<br>　　一是大日經不祇劣于法華經，且是不及涅槃經、華嚴經、般若經等者，而彼等以為勝於法華經，是謗法之失。二是大日如來原是釋尊之分身，而彼等謂大日如來勝於教主釋尊，僻見也。此謗法罪，於無量劫間，雖行千二百餘尊之法，亦難免惡道。彼之三藏，難免此失，故雖作諸尊之印真<br>言，猶未滅罪，至唱法華經第二、譬喻品之「今此三界，皆是我有；其中眾生，悉是吾子；而今此處，多諸患難；唯我一人，能為救護」之文後，鐵繩遂得解。<br>　　而善無畏已後之真言師等，仍有人稱大日經不僅勝於一切經，且超過法華經，或言法華經猶劣於華嚴經等，此等雖人有異，其謗法之罪則同。又、善無畏三藏謂，法華經與大日經同應珍重，深理雖同，唯無印與真言，故法華經劣於大日經。此純為僻見。而其後之真言師等，遂思即就深理言，亦以法華經為劣，印與真言更不待說。謗法之罪，益深重矣。閻魔之責，墮獄之苦，不見其可延，立將招來阿鼻之炎乎！<br>　　大日經本無一念三千之深理，此理唯法華經有之。善無畏三藏將天台大師讀取之法華經深理，盜取而納入大日經，意謂、莊嚴法華經而於大日經所說之印與真言，是大日經之得分。強稱理同者僻見也，以真言印契為得分亦是邪見。譬如下人之六根屬於主人，思作己之財，必多見有失。可以此譬，理解諸經，劣經所說法門，原是勝經之得分。<br>　　日蓮是安房國、東條鄉、清澄山之住人。幼時禱於虛空藏菩薩，願作日本第一智者。虛空藏菩薩眼前現作高僧，授我如明星之智慧寶珠。可為其徵者，日本國之八宗及禪宗、念佛宗等之大綱，粗粗知曉。尤以自建長五年之際，至今文永七年，此十六七年間，因質難禪宗與念佛宗，彼兩宗學者，一時蜂起雲集，環來攻我，然反詰之事，不過一言二言。終因天台、真言等學者忘失自宗之廢立，或以己心與他宗同；或以在家對彼之信，而為彼邪見宗之助，竟謂天台、真言是與念佛宗、禪宗等同，以此來攻日蓮。此看似在攻日蓮，實則自失其天台、真言等之立場，誠是可恥之事。　　此諸經、諸論、諸宗之失，能得分辨之事，是虛空藏菩薩之利生，本師道善方丈之大恩也。<br>　　龜魚尚有報恩之事，何況人倫！為報此恩，故於清澄山弘佛法，願為道善方丈之導。然此人愚癡，且是念佛者，難免於三惡道，更非能信用日蓮教訓之人。雖然，文永元年十一月十四日，於西條華房之僧坊參見時，彼云：「我無智慧，不望登用；年事既長，無所企求，亦無意立念佛名僧。世間既見弘揚，故念南無阿彌陀佛耳。又、雖非我發心，事亦有緣，經奉作阿彌陀佛五體，當是過去之宿習乎！以此科，必墮地獄耶」？<br>　　爾時日蓮心思，雖別無與師違和之事，祇以因東條左衛門居士蓮智之事，十餘年間暌違，似見有所不和。若求穩當，平緩言事，方合禮義。然、生死界之習，老少不定，且再度見參，甚是不易。我曾向此人之兄、道義法師義尚，言其是當墮無間地獄之人，想必臨終非其所料。今思此人，又當如此，何能不哀，故決意強為言之。<br>　　「作五體阿彌陀佛，須是五度墮無間地獄。其故，『正直捨方便』之法華經說，釋迦如來是我等親父，阿彌陀佛是伯父。為伯父製作五體供養，而不為親父造一體，豈非不孝之人耶？樵夫舟子，不辨東西，不修一善，其罪還淺。當世有道心者，雖祈後世，然於法華經、釋迦佛捨之；而於阿彌陀佛念佛等，則念念不捨，其將如何耶？一見似為善人，然而捨己之親，而從他人之親，其能免於責耶？一向作惡人，未歸佛法，故亦無捨釋迦佛之失，得緣尚有來信之日。就善導、法然及當世學者等之邪義，奉阿彌陀佛為本尊，祇唱念佛之人眾，雖歷多生曠劫，欲其棄此邪見，歸順釋迦佛、法華經甚是為難。是以，雙林最後之涅槃經，謂較諸十惡五逆為更可怖之罪人，是云謗法闡提也。持二百五十戒，身纏三衣一之智者中有之矣」。<br>　　如是瑣瑣說來，此人似見並不能十分領會，而一同在側之人亦復如此。雖然，其後聞得此人終於信持法華經，當是拋卻邪見者矣。若然，必成善人，正為之心喜時，又得知其造此釋迦佛之事，誠是不勝喜悅！當時看似強硬，然既是依法華經而說之，乃使其心服。忠言逆耳，良藥苦口，此之謂歟。<br> 　今、日蓮既報師恩，定當為佛神頷納。此意希各人向道善法師言之。假令是強言，倘能助人，仍是實言、語。雖是語，倘有損人，仍是妄語、強言也。當世學匠等之法門，眾人以為是語、實言，其實皆是強言、妄語，因是違背佛本意之法華經故。<br>　　日蓮說念佛者必墮無間地獄，禪宗、真言宗是誤謬之宗等，似見為強言，其實皆是實言、語。例此道善方丈之迎法華經、造釋迦佛，是由日蓮之強言而起。日本國之一切眾生亦復如是。當世，此十餘年已前，一向是念佛者，今則十人中有一二人專唱南無妙法蓮華經，二三人是兩者兼信也。又、一向念佛者，因起疑故，漸多於心中信法華經、書造釋迦佛者矣。此亦是由於日蓮之強言而起。譬栴檀由伊蘭生，蓮花自淤泥出。而於「念佛墮無間地獄」之言，當世如牛馬之智者，於日蓮法門縱稍有詆毀，適如野犬之吠獅子王、癡猿之笑帝釋也。<br>　　文永七年　　　　　　　　　　　　　　　日　　蓮　花押<br>　　　義淨法師　淨顯法師"
		},
		{
			"_id": "3",
			"name": "佐渡蒙罪抄",
			"context":
				"佐渡蒙罪抄<br>（佐渡御勘氣抄）<br>文永八年十月　五十歲作<br>與圓淨法師　於佐渡　　<br>　　九月十二日蒙罪，今年十月十日流往佐渡國。<br>　　本之為學問者，乃思欲窮究佛教，作佛而為恩人之報也。成佛之道，必當有能捨身命之事而後得成佛。如經文所說：「惡口罵詈、刀杖瓦礫、數數見擯出」之事，既已值之，方是讀得法華經乎！愈益奮起信心，而感後世之可安。若死，必為爾等各人之助也。<br>　　天竺有名師子尊者之人，為檀彌羅王斬首。提婆菩薩，為外道刺殺。漢土有名竺道生之人，流放蘇山。法道三藏，面烙火印，放逐江南。此皆法華經之德，為佛法故也。<br>　　日蓮是日本國、東夷、東條、安房國，海邊旃陀羅之子。徒朽之身，為法華經之故而捨得之事，豈非以石易金耶？各各勿須嗟歎。希亦將此意，聞之於道善方丈。領家女居士亦曾思欲奉書，如此待罪之身，所作之書恐不為所重，得便，煩各位轉為道之。<br>　　十月　日　　　　　　　　　　　　　　　日　　蓮　花押"
		},
		{
			"_id": "4",
			"name": "覆義淨法師書",
			"context":
				"覆義淨法師書<br>（義淨房御書）<br>文永十年　五十二歲作<br>與義淨法師　　　　　<br>別名：己心佛界抄　　<br>　　承詢法門之事，委細敬悉。法華經之功德，是「唯佛與佛」之境界，雖十方分身之智慧猶所不及之內證也。是以，天台大師釋妙之一字云：「妙者，妙名不可思議也」。如前之所既知。<br>　　然於此經，分有多重修行，僅天台、妙樂、傳教等知得之法門也。其中，傳教大師雖為天台之後身，思為袪人之疑，欲取決於大唐，遣往之事多度。而今經之所詮，以十界互具、百界千如、一念三千之事，最為重要。此法門，記於摩訶止觀之文。<br>　　次、壽量品之法門，是日蓮此身之所憑，天台、傳教等雖粗知之矣，未出言宣之，龍樹、天親等亦如是。壽量品自我偈云：「一心欲見佛，不自惜身命」。日蓮己心之佛界，依此文而顯。其故，成就壽量品事之一念三千之三大秘法者，是此經文也。秘之、秘之！<br>　　叡山大師渡唐，而得此文點之相傳也。云一者，一道清淨之義；心者，諸法也。是以，天台大師釋心字云：「一月三星，心果清淨」。日蓮云：「一者妙也，心者法也，欲者蓮也，見者華也，佛者經也」。弘通此五字，為「不自惜身命」是也。一心見佛是專其一心以見佛，則見得一心是佛矣。成就無作三身佛果之事，恐越天台、傳教，而勝龍樹、迦葉矣。<br>　　念之、念之！「可為心師，勿師於心」，佛記有焉。為法華經，捨身、不惜命，如是強盛言之者此也。南無妙法蓮華經、南無妙法蓮華經。 <br>　　文永十年五月二十八日　　　　　　　　　日　　蓮　花押<br>　　　覆義淨法師"
		},
		{
			"_id": "5",
			"name": "致清澄寺大眾書",
			"context":
				"致清澄寺大眾書<br>（清澄寺大眾中）　　<br>建治二年正月　五十五歲作<br>　　新春自他同慶，恭禧、恭禧！去年未曾來過，是何緣由？必有其故歟。倘是正欲來此，希向伊勢公方丈借用十住心論、秘藏寶鑰、二教論等真言之疏。由於真言師蜂起，故言之。又，止觀之第一、第二卷亦希隨身攜來。東春、輔正記等有否？聞圓智法師弟子之觀智法師持有宗要集，希為借來。不僅此也，人言彼持有種種文書。必早早返還，可先借來。今年殊是定佛法邪正之年歟！<br>　　請為告知淨顯方丈及義淨法師等。日蓮多度險遭殺害，及二度流罪、問斬之事，別非有何世間之失。曾以願作日本第一智者之事，禱之於生身之虛空藏菩薩，而蒙其垂憐者乎，授有大智慧。燦如明星之大寶珠，納之於右袖；自是以後，見一切經，而粗知八宗並一切經之勝劣。<br>　　此外，真言宗是滅法華經之宗。此事重要，先作序分，責禪宗與念佛宗之僻見。其故，月氏漢土佛法之邪正，姑置之。日本國滅失法華經正義，無有一人不墮惡道者，是真言宗之如影隨身，諸山諸寺，法華宗悉附於真言宗，於如法之法華經修<br>行，添加真言修法之十八道，於依法華經所作之懺法外，另加阿彌陀經。天台宗僧侶行灌頂時，以真言宗為正，法華經為傍。真言經尚是劣於爾前權經中之華嚴經、般若經者，慈覺、弘法迷惑於此，稱或與法華經同，或勝於法華經；為佛開眼時，亦以佛眼尊及大日之印、真言作開眼供養，故、日本國之木畫諸像，皆成無魂無眼者矣。終至成為天魔化入而滅檀那之佛像。王法垂滅者，皆是此故。此惡真言來至鎌倉，又欲滅日本國。此外，云禪宗、淨土宗等者，亦是不堪一提之僻見者也。<br>　　若言此事，必將危及日蓮身命，雖所深知，因欲圖報虛空藏菩薩之鴻恩，建長五年四月二十八日，於安房國東條鄉清澄寺道善法師之持佛堂南面，對名淨圓法師者及少許大眾，首次說之。其後二十餘年間，說之不輟，或被逐出住所，或受流罪等。昔聞不輕菩薩杖木等之難，當於今見日蓮所值刀劍之難。<br>　　日本國有智、無智、上下萬人云：「日蓮法師豈能勝於昔之論師、人師、大師、先德」。日蓮為袪此不審，勘見正嘉之大地震、文永之大長星而云：「我朝有二大難，所謂自界叛逆難、他國侵逼難也。自界將有鎌倉權大夫　　之子孫內鬨事，他國侵逼難亦將起於四方。其中來自西方之攻勢，大為可慮。此事祇因佛法、舉國向邪，梵天、帝釋命於他國，使來侵逼者。若不再用我日蓮，雖擁有如將門、純友、貞任、利仁、田村之將軍百千萬人，亦必無濟於事。倘此非真實，信彼真言、念佛等之僻見可矣」，如是揚言。<br>　　其中，清澄山大眾，若以為日蓮猶不及父母、三寶者，必是今生貧窮作乞丐，後生墮無間地獄。何以故？東條左衛門景信是惡人，擅獵清澄寺飼養之鹿，強使各各法師等，從於念佛者等時，日蓮為其敵，立於領家之一方，精誠誓願清澄、二間之二寺，不可歸附東條，若不爾，日蓮當捨棄法華經。如是日蓮結於御本尊之手而禱之，一年之內，兩寺脫離東條之手。此事虛空藏菩薩是如何可以棄得？大眾心中不以日蓮為意者，不將為諸天所棄耶？如此言之，愚癡者必謂日蓮一詛我矣。實乃不憫彼等後生墮無間地獄而為言者也。<br>　　領家女居士是婦人，且又無知，受人恫嚇，遂即以為是矣。然若作不知恩之人，令後生墮惡道，實是可憐。然，又是曾有恩及於日蓮父母等之人，無論如何，總思為其後生之助，是以作禱。<br>　　法華經之經非為別事，是云：「我是五百塵點劫以前之佛，又舍利弗等未來將作佛」。又「不信者必墮無間地獄，非祇我如此說，多寶佛亦證明，十方諸佛亦出舌證明不誤。地涌千界、文殊、觀音、梵天、帝釋、日月、四天、十羅剎亦守護法華經行者」。是以，成佛之道無他，祇有言過去之事、未來之事皆見確當，方是真實之法華經，切須致信者也。<br>　　日蓮未見筑紫，不識西戎。然以一切經勘之，所言既已的中。若爾，各各倘作不知恩之人，必墮無間地獄，此言豈得有虛。今日雖好，請見此後何如？日本國將成當今之壹岐、對馬矣。其時，蒙古國進攻安房國時，偏執之法師等，始謂日蓮法師所言不虛，縮口而墮無間地獄，可悲、可<br>悲！<br>　　正月十一日　　　　　　　　　　　　　　日　　蓮　花押<br>　　　安房國清澄寺大眾<br>　　此信希佐渡大人、助阿闍梨方丈，於虛空藏菩薩前，為大眾全體讀而使聞之。"
		},
		{
			"_id": "6",
			"name": "致聖密法師書",
			"context":
				"致聖密法師書<br>（聖密房御書）　　<br>建治三年　五十六歲作<br>　　於大日經，善無畏、不空、金剛智等立義云：「大日經之理與法華經之理，同其事，但印與真言，法華經劣」。良諝和尚、廣修、維蠲等人則說：「大日經不及華嚴經、法華經、涅槃經等，但方等部之經耳」。日本弘法大師云：「法華經猶劣於華嚴經等，更不及大日經」，又云：「法華經是釋迦之說，大日經是大日如來之說，教主既異。又、釋迦如來是大日如來之使，說顯教，祇是密教之初門」，或云：「法華經肝心、壽量品之佛，於顯教中稱佛，若對密教，猶是具縛之凡夫也」。<br>　　日蓮勘之云，大日經是新譯之經，唐玄宗皇帝時，開元四年、天竺善無畏三藏持來。法華經是舊譯之經，後秦御宇，羅什三藏持來。其中間，隔三百餘年。法華經傳來後，經百餘年，天台智者大師出，於教門立五時四教，破其上五百餘年學者之教相；於觀門悟一念三千之法門，始得法華經之理。天台大師已前之三論宗，已後之法相宗，立八界，未論十界，一念三千法門焉得立之。華嚴宗於天台大師已前，南北諸師雖稱華嚴經勝於法華經，然尚無華嚴宗之名。唐高宗后、則天皇后時，法藏法師、澄觀等人，始立華嚴宗之名。此宗，教相立五教，觀門是十玄六相等法門，看似深邃，然澄觀稱破天台，而又借天台一念三千法門，以此為己經「心如工畫師」之文心。此可謂華嚴宗落后於天台、又可謂盜取一念三千法門乎！澄觀雖乃持戒之人，大小之戒，未有微塵之破，偏是盜取一念三千法門，此事宜口傳於後世。<br>　　真言宗之名，天竺有之乎、無之乎？大是不審。是善無畏等來漢土，取真言經之名而立為宗者歟。此事不可不知。尤其善無畏等，判法華經與大日經之勝劣，作理同事勝之釋，謂一念三千之理，法華經、大日經雖同有之，但印與真言，是法華經所無，故言事法，劣於大日經，事相有缺，不能稱事理俱密也。<br>　　今、日本國及諸宗學者等，其中尤以本是絕不可採信此邪義之天台宗，悉皆認許其義，例彼諸宗之人眾，心或有嫉，而口則無不一同唱彌陀之名，如拋卻自宗之本尊者然，天台宗人眾一同淪作真言宗之人。<br>　　日蓮於理趣不審云，善無畏三藏，判法華經與大日經，立理同事勝之說，將天台大師始立之一念三千之理，今盜入大日經，擅稱為同，此事豈容認可。例昔柿本人麻呂所詠「光微微兮，夜之將曙；朝霧漫兮，明石之浦；恍舟航兮，隱於島嶼」。紀淑望、源順等讚之為「此歌洵當歌父、歌母」。今人將前歌錄之一字不遺，稱我自作且謂我才不輸人麻呂，人可信之耶？山樵漁夫或有信之也。<br>　　天台大師始立之一念三千法門，是佛父、佛母。百餘年已後之善無畏三藏，盜取此法門，而謂「大日經與法華經是理同，理同是云一念三千」，如此書出，凡有智慧之人，能用之耶？所云事勝，謂無印、真言，此是論天竺之大日經與法華經之勝劣，抑或是論漢土法華經與大日經之勝劣者耶？不空三藏之法華經儀軌，於法華經之譯文加入印與真言。羅什譯之仁王經無印與真言，不空所譯仁王經有印與真言。此等天竺諸經，其事各有無量，然月氏漢土，相隔遙遠，難以悉為持來，故譯經有所略乎！<br>　　法華經雖無印與真言，有言二乘作佛、劫國名號、久遠實成，可見規模。大日經等雖有印與真言，然無二乘作佛、久遠實成。二乘作佛與印真言相較，則勝劣有天地之差。四十餘年諸經，視二乘為敗種之人，此非一字二字，乃無量無邊諸經之所嫌，而法華經破之，宣言二乘作佛。是有何經曾作嫌印與真言之言者耶？既無此言，是大日經亦無嫌於其名而說印與真言者矣。<br>　　印者，手之用也；手不作佛，手之印，可作佛耶？真言者，口之用也；口不作佛，口之真言，能作佛耶？二乘之三業，不值法華經，雖行無量劫，千二百餘尊之印、真言，亦不能成佛。不說殊勝之二乘作佛之事法，而說低劣之印、真言事法，謂其優勝者，此就理言是偷盜，就事而言是「劣謂勝見」之外道也。善無畏三藏依此失而受閻魔之責，其後悔改，敬仰天台大師，歸順法華，庶得脫於惡道也。<br>　　久遠實成等是大日經之思所不及，久遠實成是一切佛之本地，譬大海是久遠實成，魚鳥是千二百餘尊。若無久遠實成，千二百餘尊祇如無根之浮萍，日出前之夜露而已。天台宗人不辨此事，致受真言師之誑，真言師亦不知自宗之誤，徒積惡道之邪念耳！<br>　　空海和尚不明此理，且借用已遭破折之華嚴宗邪義，謬稱法華經猶劣於華嚴經。此是論龜毛長短，兔角有無之儔也。龜本無毛，何有長短之爭？兔頭無角，何來有無之論？言理同之人，尚未脫閻魔之責，言劣於大日經，更劣於華嚴經之人，豈能脫於謗法！人雖不同，謗法之義則同。弘法第一弟子柿本紀僧正，作紺青鬼，由此可知！空海若不悔改，惡道無疑，汲其流之眾人又當如何？<br>　　問云：法師一人吐此惡言，為何？<br>　　答云：日蓮非欲質難此等人也，祇是有所不審耳！若為此而怒，由之可矣。外道之法門，一千年、八百年之間，風靡五天竺，由輪王而萬民，悉皆俯首，然九十五種，俱為佛破。攝論師之邪義，雖歷百餘年亦破，南北三百餘年之邪見亦破；日本二百六十餘年六宗之義亦破。且此事乃引用傳教大師某書中之所述也。<br>　　日本國於大乘有五宗，法相、三論、華嚴、真言、天台；小乘有三宗，俱舍、成實、律宗也。真言、華嚴、三論、法相雖云出於大乘，嚴其義論之，皆小乘也。宗者，必備戒、定、慧之三學也。其中，定、慧暫不論，戒尤須分別大小之標示者也。東寺之真言、法相、三論、華嚴等，無戒壇故，入東大寺持小乘律宗驢乳、臭糞之戒，以戒論之，此等之宗是小乘宗也。<br>　　於比叡山有天台宗、真言宗二宗，是由傳教大師習傳而來，因擬建天台圓頓之圓定、圓慧、圓戒之戒壇，上表朝廷，以天台宗內不宜再有真言宗之名，故正式書作天台法華宗之止觀、真言。慈覺受傳教所賜之誓戒文中，正確記載為天台法華宗之止觀、真言，而削除真言宗之名。天台法華宗亦稱佛立宗，因是由佛所立故。真言宗之真言是凡夫所立之宗，論師、人師始立宗名。乃假借大日如來、彌勒菩薩等之名耳。佛之本意，祇在法華經之一宗耳。<br>　　小乘雖有二宗、十八宗、二十宗，但所詮之理是無常之一理也。法相宗是唯心有境，大乘宗雖有無量之宗，所詮既云唯心有境，但唯一宗耳。三論宗是唯心無境，雖有無量之宗，所詮既云唯心無境，亦祇一宗也。此是大乘空有之一分。華嚴宗、真言宗於上而言是但中，於下而言是大乘之空有。經文之說相猶不及華嚴、般若，但以高貴人等多有信之者，如王之愛下女然，大日經等如下女，其理不逾但中；論師、人師如王，以得人愛而有威望。<br>　　以上之問答等，現居世末，人智淺薄，慢心甚高之故，殆將不能見用，然聖人、賢人等出世時，必得辨別仔細矣。思君不便，為利閱讀，特加書注，暇時希習讀之。<br>　　此是重要法門，可往虛空藏菩薩前，多加習讀。<br>　　　書送聖密法師　　　　　　　　　　　　日　　蓮　花押"
		},
		{
			"_id": "7",
			"name": "華果成就書",
			"context":
				"華果成就書<br>（華果成就御書）<br>弘安元年四月　五十七歲作　　<br>與淨顯法師．義淨法師　於身延<br>　　久問候。昔在建治時，曾為故道善法師聖人書奉二札，承誦之于嵩森，歡喜無量。<br>　　譬樹之根深者，枝葉不敗；源頭有水者，其流不竭。火無薪則滅，草木無大地不能生長。日蓮，得為法華經行者，善之者、惡之者均異口同呼日蓮法師、日蓮法師，此寧非故吾師道善法師之恩乎？日蓮如草木，師匠如大地。彼地涌菩薩之上首有四人，一名上行乃至四名安立行菩薩。於末法，上行倘出世，安立行菩薩亦當出世歟。是以，稻雖華果成就，米精必歸于大地，故苗再生而二久問候。昔在建治時，曾為故道善法師聖人書奉二札，承誦之于嵩森，歡喜無量。<br>　　譬樹之根深者，枝葉不敗；源頭有水者，其流不竭。火無薪則滅，草木無大地不能生長。日蓮，得為法華經行者，善之者、惡之者均異口同呼日蓮法師、日蓮法師，此寧非故吾師道善法師之恩乎？日蓮如草木，師匠如大地。彼地涌菩薩之上首有四人，一名上行乃至四名安立行菩薩。於末法，上行倘出世，安立行菩薩亦當出世歟。是以，稻雖華果成就，米精必歸于大地，故苗再生而二度華果成就。日蓮弘法華經之功德必歸于道善法師之身，豈不可貴！<br>　　常云有好弟子者，師徒俱得佛果，得壞弟子，師徒同墮地獄。師徒相違者，事不可成。委細容另論。希常時互勉，出離生死，同心共往靈山淨土，頷首共語。經云：「示眾有三毒，又現邪見相。我弟子如是，方便度眾生」。如前所云，當已得悉領味。惶恐、惶恐！<br>　　弘安元年戊寅卯月　日　　　　　　　　　日　　蓮　花押<br>　　　淨顯法師<br>　　　義淨法師"
		},
		{
			"_id": "8",
			"name": "覆別當方丈書",
			"context":
				"覆別當方丈書<br>（別當御房御返事）<br><br>　　致聖密法師信中，詳有所述，希與一同習讀為是。二間、清澄之事，一切可共聖密法師商量耶。彼是深明世間事理之人，故作此言。欲對此間致酬之事，實夢想所不及，所值幾何，但存其名耳。又承餽贈，不勝感激。日蓮所為之些許事，使汝掛心，反覺不安，我意祇在示汝，日蓮是知恩者而已。<br>　　俗云，圖大名者不計小恥，南無妙法蓮華經七字，弘揚日本國，播及震旦、高麗之大願在懷，今見是其願得償之兆乎？大蒙古國之牒狀頻至，此國之人眾，已見大為興嘆矣。日蓮早在其先，料得此事，是閻浮第一之高名。然受憎亦是自昔有之，俗云繼子功名，不為人重，故、日蓮所言，終不為用。雖然，一身之歎日深，彼偏執之輩，終必見有改悔者矣。胸懷如此大事，豈能為些許小事而強作言耶？<br>　　但今、日蓮深所關心者是此出生故土，較之日本國尤為關切也。例如漢王之重彼沛郡，為是其出生地故耳。聖智之跡，須知必成旺地，行將見其作日本國山寺之主乎！日蓮是閻浮第一之法華經行者。此是天與之理也。<br>　　米一斗六升、粟二升、炒米一袋，非祇此也，更有諸人之心意，感激不盡，永銘腑內。今後，請不必煩心。此信不足為眾人道也，但請善為轉致問候之意。<br>　　乃時<br>　　　覆別當方丈"
		},
		{
			"_id": "9",
			"name": "與寂日法師書",
			"context":
				"與寂日法師書<br>（寂日房御書）<br>弘安二年九月　五十八歲作<br>與寂日法師日家　於身延　<br>　　迭忝奉音書，誠惶誠恐！夫、人身難得，佛法難值。今既得難得之人身，復值難值之佛法。同是佛法中，更得值法華經之題目，而終成題目之行者，誠是、誠是過去必曾供奉十萬億諸佛來者。<br>　　日蓮是日本第一之法華經行者，勸持品之「二十行偈文」，日本國中身讀者，但得日蓮一人耳。八十萬億那由佗菩薩，口雖宣之，修行者無一人。生得如此不思議之日蓮父母，是日本國一切眾生中，大果報之人也。為父母也、為其子也，必是宿習焉。若日蓮是法華經、釋迦如來之使，父母豈無其故乎？例如妙莊嚴王、淨德夫人、淨藏淨眼。是釋迦、多寶二佛變為日蓮之父母乎？若不然，是八十萬億菩薩所化生乎？又或是上行菩薩等四菩薩中之垂乎？大不思議！一切萬物唯名可貴，是以，天台大師于「五重玄義」之初，釋名玄義也。<br>　　取名日蓮者，可云「自解佛乘」。此說，聞者或以為巧佞，然實道理之所存。經云：「如日月光明，能除諸幽冥。斯人行世間，能滅眾生闇」。此文深意，須細尋思。「斯人行世間」五字，是謂上行菩薩出現于末法之始五百年，指出「南無妙法蓮華經」五字之光明，以照亮無明煩惱之闇。日蓮為此上行菩薩之使，勸日本國一切眾生受持法華經者，正是此也。來此山後，亦未敢稍怠也。<br>　　上引經文，其下接云：「於我滅度後，應受持斯經。是人於佛道，決定無有疑」。有志為斯人之弟子檀那者，宜思宿緣深厚，須同日蓮共弘法華經。既為稱法華經行者，即是不祥而難倖免之身。彼樊噲、張良、將門、純友為惜名故，為知恥故，從未畏縮。同為恥辱，今世之恥辱，不足語也。後世之恥辱，斯可畏矣！試思獄卒、奪衣婆、懸衣翁，于三途河邊，剝奪衣服之情景，可不力赴法華經道場乎？法華經是遮覆後世恥辱之衣，經云：「如裸者得衣」。<br>　　此御本尊方得為冥途之衣服，信之、信之！豈有婦人忍見丈夫無衣覆體者乎？豈有父母不憫子女寒苦者乎？釋迦佛、法華經，如妻、如親。汝助日蓮免今生之恥，後世日蓮亦將免汝身之恥。昨日他人事，今日臨我身。花開結成果，少婦熬成婆，此一定之理。總之，須勿稍怠信心，勤唱南無妙法蓮華經。<br>　　數度來書，不及一一奉覆。此事希寂日法師詳為道之。<br>　　九月十六日　　　　　　　　　　　　　　日　　蓮　花押<br>"
		},
		{
			"_id": "10",
			"name": "覆新女居士書",
			"context":
				"覆新女居士書<br>（新尼御前御返事）<br>文永十二年二月　五十四歲作<br> 甘海苔一袋，敬領。又、大女居士隨同送來之甘海苔一併收到，惶恐、惶恐！<br>　　此地名身延嶽，駿河國在其南。由彼國之浮島原海邊，來此甲斐國波木井鄉身延嶺，路程百餘里，卻較他路之千里者艱難。富士河云日本第一急流，由北流貫及南，此河之東西兩岸，山高谷深，左右多有大石，聳立如屏風，水流湍急，迅如強弩飛矢。<br>　　沿河兩岸，間有渡，川流急處，多岩石，舟觸之立成粉齏。行過此處，有名身延嶺之大山。東天子嶺，南鷹取嶺，西七面嶺，北身延嶺，恰似屏風四面拱立。登峰則草木森森，探谷則大石連連，野狼嗥聲滿山，猿猴嘈音盈谷，糜鹿呼伴，飛蟬曳響，春花夏放，秋冬收。偶有所見者，山樵採薪，時或來訪者，舊友同儔。彼商山四皓，遁世之心；竹林七賢，隱跡之山，莫非如此者乎？<br>　　登頂一望，遍地如海藻者，實是山蕨之屬；來至谷底，以為是甘海苔者，乃是野芹茂生之狀。故鄉之事，久已忘懷，今見送來之甘海苔，不覺牽起離情，悲辛不已。片海、市河、小湊之海濱，昔見之甘海苔也，色形及味，未見變易，何我父母之不居耶？引起悲思，淚下難禁。<br>　　此姑置之。但汝言及大女居士之御本尊事，實不能無所惱焉！其故，此御本尊也，於天竺渡來漢土諸多三藏，及由漢土前往月氏之人眾中，未見書傳。開見西域等書，於五天竺、諸國各寺之本尊，均有詳記。又由漢土渡來日本之聖人，或由日域前往漢土之賢者等所記述諸寺之本尊，一一詳加考證。日本國最初之寺，元興寺、四天王寺等無量諸寺之日記，日本紀為首之眾多日記均有詳載，各寺之本尊明白可考。然於其中，全不見有此御本尊也。<br>　　人疑之云：「是經論之所無乎，故眾多賢者等，既不奉書畫像，且不造立木像者也」。然、經文在眼前，不審之眾人，須是先尋究其經文之有無，徒以前代之所未造而思難之，是僻案也。例釋迦佛為孝養慈母而登忉利天，是一閻浮提一切諸人之所不知，獨有目連尊者一人知之，此亦是由於佛力也。佛法雖在眼前，非其機不顯，時未至不弘，乃法爾之理。例如大海之潮，隨時增減；上天之月，循序盈虧。<br>　　今此御本尊，是教主釋尊自五百塵點劫來，深藏心中，出現世間四十餘年，其後又逾法華經中門，事起自寶塔品，說顯於壽量品，至神力品囑累品而事極。金色世界之文殊師利、兜史多天宮之彌勒菩薩、補陀落山之觀世音、日月淨明德佛之弟子藥王菩薩等諸大士，雖我也我也而爭望之，均未得遂。是等具智慧、富才學之人等，雖負時望，然習法華經之日猶淺，學既不足，不堪忍受末代之大難。釋尊云：「五百塵點劫以來，我有真弟子，隱於大地之底，此堪授之」，乃於涌出品召出上行菩薩等，授予法華經本門肝心之妙法蓮華經五字，又云：「慎之、慎之！不可於我滅度後，正法一千年、像法一千年間弘通之。末法之始，謗法之師，充滿一閻浮提，諸天興怒，彗星貫天，大地洶湧，如掀巨海浪。大旱魃、大火、大水、大風、大疫病、大飢饉、大兵亂等，無量之大災難並起。一閻浮提之人，各皆身被甲胄，手持弓杖之時，諸佛、諸菩薩、諸大善神等力所不及之時，諸人皆死墮無間地獄，多如雨降之時，若能以此五字大曼荼羅，持於身，存於心，則諸王可扶國家，萬民得免災難，乃至後生可脫於大火炎」。佛記在焉。<br>　　而日蓮雖非上行菩薩，早得知此者，思當是出於彼菩薩之謀乎，故此二十餘年間，常為道之。欲弘通此法門時，則如「如來現在，猶多怨嫉，況滅度後」及「一切世間，多怨難信」之經文所示，第一之敵是國主，並郡鄉等地頭、領家、萬民等。此又以第二第三之僧侶讒訴，而於行者，或惡口、或罵詈、或加刀杖等。<br>　　而安房之國、東條之鄉，雖在邊國，如處日本國之中心。以有天照太神垂故。昔雖垂於伊勢國，因國王歸依於八幡、加茂等深，歸依於天照太神者淺，太神瞋之，時有名源右將軍者，以誓文，命於會加之小大夫，潛奉於伊勢之外宮，以此而得太神之心許者乎，故成掌握日本之將軍。此人遂定東條之郡為天照太神之所棲。是以，此太神不居於伊勢之國，而定棲於安房國東條之郡歟。例如八幡大菩薩昔雖在西府，中移於山城國之男山，今則棲於相州之鶴岡者然。日蓮在一閻浮提之內，於日本國、安房國之東條郡，始弘通此正法，地頭隨之為敵，彼者半分已滅，今餘半分耳。領家既不誠實，又糊塗，有時信、有時破，不定也。日蓮蒙咎時，更已棄捨法華經。前此日蓮每於見面時，常言「難信難解」者此也。日蓮乃重恩之人，雖思欲扶之，然若授予此御本尊，十羅剎定當以為是偏頗之法師矣。又如經文所示，不可授予不信之人，日蓮雖無偏頗，然若不使大女居士知其自身之失，不將懷恨我耶？此由已詳細書於致助阿闍梨之文，希取送大女居士讀之。<br>　　於汝而言，雖與大女居士似同一家，然於信心則形有所別。前在佐渡國，今在此國，多度厚意，無有弛懈，故決以御本尊授與，然今後如何，亦不能無所慮焉！如履薄冰，如攖利刃，詳當別為述之。非僅此也，鎌倉蒙咎之時，千中九百九十九人墮之者，今見世間稍緩之故乎，聞彼等亦頗有悔之者。然汝則不同於彼等，雖極思其可憐，仍不能以骨易肉也。與法華經相違者，何能許之？此理善望曉之也。恐恐謹言。<br>　　二月十六日　　　　　　　　　　　　　　日　　蓮　花押<br>　　　覆新女居士"
		},
		{
			"_id": "11",
			"name": "法華真言勝劣事",
			"context":
				"法華真言勝劣事<br><br>文永元年七月　四十三歲作<br>　　東寺弘法大師空海之所立云：「法華經猶劣於華嚴經，何況於大日經等乎」！慈覺大師圓仁、智證大師圓珍、安然和尚等云：「法華經理同於大日經，唯於印及真言之事，是猶劣也」其所釋見他處。空海依大日經、菩提心論等，立十住心，判顯密之勝劣。其中，第六他緣大乘心是法相宗，第七覺心不生心是三論宗，第八如實一道心是天台宗，第九極無自性心是華嚴宗，第十秘密莊嚴心是真言宗。此所立之次第，從淺至深。其證文出於大日經之住心品及菩提心論云。然案其所本之大日經住心品，雖見有他緣大乘、覺心不生、極無自性之名目，然不見以此三句配於法相、三論、華嚴之說。其上，覺心不生與極無自性中間，均無如實一道之文義。<br>　　但、此品之初有「云何菩提？謂如實知自心」等文，取此文置此二句中間，稱是天台宗劣於華嚴宗之由，於住心品全無此文義。欠缺「有文有義、無文有義」二句，不足信用。菩提心論之文，於法華、華嚴之勝劣，全不見論及，此論為龍猛菩薩所著之事，自昔頗有諍論，諍論未定已前，立其為規範，有違於豎義之法。其上，善無畏、金剛智等，評議而作大日經疏義釋，由一行阿闍梨執筆。此疏義釋中評定諸宗勝劣，謂法華經與大日經是廣略之異。空海雖德貴，何可背先師之義耶？此難強哉 此安然之難。就此，空海門人雖有所陳答，辯稱「於守護經、六波羅蜜經、楞伽經、金剛頂經等，多見可為會通者」，然總是牽強，不為解難。雖然，東寺後世弟子等，敬畏大師高德，欲強加會通，終是會通無術，竟至妄言「傳教大師最澄是弘法大師弟子」，又稱「判定宗論之甲乙，自有種種議論」，有悖問答之法矣。<br>　　日蓮案云：華嚴宗杜順、智儼、法藏等，就法華經之「始見今見」之文，而存法華、華嚴齊等之義。其後，澄觀依始今之文，云存齊等之義，不違祖師。更加其一往之辨云：「法華、華嚴齊等，但華嚴先於法華經。華嚴經時，佛最初對法慧功德林等大菩薩，已遂出世本懷。然、二乘及下賤凡夫等，根機未熟故，未為用之。以阿含、方等、般若等為之調熟，還使入於華嚴經。此名今見之法華經，如大陣既破，餘黨易摧，故、華嚴經實勝於法華經」。弘法於本朝值勤操等，習學此義後，復學天台真言，舊執難改，故存此義者乎？<br>　　何況華嚴經勝法華經之由，陳隋已前，南三北七，皆存有此義。天台已後，諸宗猶存此義，固非弘法一人也。但澄觀依「始見今見」之文，作華嚴經勝於法華經之料簡，其才覺，殆得自於天台智者大師，由涅槃經之「是經出世……如法華中」等文，稱法華涅槃非祇有齊等之義，且存勝劣之義，而懷此義者歟。此義若為僻案，則空海之義，必亦為僻見矣。　　天台真言書云：「法華經與大日經，廣略之異也。略者，法華經也。與大日經雖齊等之理，印真言略之故也。廣者，大日經。非唯說極理，亦說印真言故也。又，法華經、大日經有同劣之二義，謂理同事劣也。又有二義：一、大日經五時之攝，是與義。二、大日經非五時之攝，是奪義」。又云：「法華經譬如裸形猛者，大日經如帶甲冑猛者」。又云：「無印真言者，不可知其佛」。<br>　　日蓮不審云：以何知之，理是法華經與大日經齊等也？<br>　　答云：依於疏、義釋，並慈覺、智證等之所釋也。<br>　　求之云：此等三藏大師等，又何以知之，理齊等義？<br>　　答云：三藏大師等不可疑。<br>　　難之云：此義不合論議法，又違背佛遺言。須舉出明確經文，若無經文，是無其義分，如何？<br>　　答云：威儀形色經、瑜祇經、觀智儀軌等也。文可口傳。<br>　　問云：法華經之略印與真言，出自佛歟、經家歟、譯者歟？<br>　　答云：或云佛、或云經家、或云譯者。<br>　　不審云：自佛略真言與印，而有法華經與大日經理同事勝之義者，此事出於何經文耶？不能舉出文證，祇是私意浮言，不可為用。若言是自經家譯者略之者，何得釋作是佛說之理同事勝耶？法華經與大日經全體齊等，善希尋其仔細也。<br>　　日蓮竊云：若如威儀形色經、瑜祇經等文，於佛說，法華經有其印真言矣。若爾，是經家譯者略之者歟。如六波羅蜜經，經家略之。如舊譯之仁王經，譯者略之。若爾，天台真言，理同事異之釋，是經家及譯者，其時所為法華經、大日經之勝劣也，全非佛說之勝劣。此為天台真言宗之極說。為天台宗之教義才覺而有此義之難，天台真言之僻見如此，東寺所立之教義暫且置之，僻見分明之故。<br>　　夫天台真言宗之所立，理同事勝有二難。一是法華經與大日經為理同之義，全無所依經文。法華經與大日經之先後如何？既已有義釋，定二經之前後，云法華經在先、大日經在後。若爾，大日經是法華經之重說也、流通也。一法兩度說之耳。若如所立，重演法華經之理，是云大日經。然則，法華經與大日經對敵時，可先奪大日經之理，還歸法華經，祇印與真言為大日經之得分。印契是身業，真言是口業。但身口而無意，何能持得印與真言。奪手口等，以付法華經，則無手可結印，無口誦真言，能於虛空誦真言，結手印耶，如何？裸形猛者與帶甲冑猛者之譬。裸者進而破大陣，帶甲者退而不能破一陣，何者為勝？又、猛者是法華經，甲冑是大日經也。無猛者徒有甲冑，何詮之有？此難理同之義。<br>　　次、難事勝之義。「法華經無印真言，大日經有印真言」。就印契真言之有無，為定二經之勝劣，因大日經有印真言，而法華經無之故劣云者，阿含經於世界建立及聖賢地位解說分明，而大日經無之。若以彼有此無而定勝劣，則大日經是劣於阿含經者歟？雙觀經等四十八願分明，大日經無之。般若經十八空分明，大日經無之。得言是劣於此等諸經者耶？又無印真言，不能知佛。今反詰之云：無理者不得有佛。無佛者，印契真言、一切徒然耳！<br>　　彼難之云：聖賢及四十八願等，不足與印真言相對。今反詰云：最上之印真言無之，故法華經劣於大日經等乎？若爾，法華經有二乘作佛、久遠實成，大日經無之。印真言與二乘作佛、久遠實成，若為對論，違如天地雲泥。印與真言，諸經亦有說之，大日經說之又有何詮。二乘若不改灰斷之執，印真言無能為力。一代聖教皆以永不成佛而棄二乘，隨之大日經亦為其隔絕。縱非皆至成佛，然三分之二捨去，百分之六十餘不能得道，則佛之大悲何在？大體，立足於理之三千而說成佛，則何有不足？於成佛者，免佛也、中風之覺者，何得有之。以此思之，印真言無其規模歟！又、諸經談始成正覺之旨，不顯三身相即無始之古佛，既有本無今有之失，大日如來有名無實矣。壽量品顯此旨，釋尊是天之一月，諸佛菩薩、見來是萬水之浮影。委細之旨，此且置之。<br>　　又無印真言，不成祈禱云。此又是驚人之僻見也。過去現在諸佛，離法華經不得成佛，以法華經而成正覺。若捨法華經行者，諸佛還成凡夫，不知恩之故也。又、未來諸佛中之二乘，離法華經永作枯木敗種，今是再生之華果也。與他經行者爭論時，華光如來、光明如來等是為何方助陣乎？華嚴經等諸經之佛、菩薩、人天，乃至四惡趣等之眾，皆於法華經得聞一念三千、久遠實成之說，而成正覺，將為何方之助耶？真言宗等與外道及小乘、權大乘行者敵對相論時，甲乙難知。與法華經行者為對時，是龍與虎、獅與兔之鬥，不堪為敵者。慧亮腦破，次弟即位；相應加持時，伏真濟之惡靈等是也，一向真言行者劣於法華經行者之證據也。<br>　　問云：義釋之意，法華經、大日經，同明二乘作佛、久遠實成，如何？<br>　　答云：同明之。義釋云：「此經心之實相，彼經諸法實相」。又云：「本初是壽量義」。<br>　　問云：華嚴宗義云：「華嚴經明二乘作佛、久遠實成」。天台宗不為許之，宗論此且置之。捨人師之釋，但見本經，華嚴經雖有與「二乘作佛、久遠實成」相似之文，實無其義。以此思之，義釋之於大日經，雖存「二乘作佛、久遠實成」，然實無之，如何？<br>　　答云：如華嚴經相似之文，雖有之，而無實義。私云：無二乘作佛者，四弘誓願不可滿足。四弘誓願不滿者，又別願不可滿，總別二願不滿者，眾生之成佛難有歟？善希思量之。<br>　　問云：大日經疏云：「大日如來，無始無終，遙勝五百塵點」，如何？<br>　　答云：毘盧遮那無始無終事，華嚴、淨名、般若等之諸大乘經說之，獨非大日經。<br>　　問云：若爾者，五百塵點有際限，有始有終也。無始無終、無際限，然則法華經為所破歟！如何？<br>　　答云：他宗之人亦存有此義。於天台一家，會通此難者，難有其人歟！今、大日經並諸大乘經之無始無終，是法身之無始無終也，非三身之無始無終。法華經之五百塵點，破諸大乘經所不破之伽耶始成，是此五百塵點也。大日經等諸大乘經，全無此義。寶塔涌現、地涌之涌出、彌勒之疑、壽量品之初三誡四請、彌勒菩薩領解之文「佛說希有法，昔所未曾聞」等文是也。大日經六卷並供養法卷、金剛頂經、蘇悉地經等真言部經中，未見三止四請、三誡四請、二乘之劫國名號、難信難解等之文。<br>　　問云：五乘真言如何？<br>　　答云：猶未知二乘之真言，但有四諦、十二因緣之梵語也。又、未有會得法身平等。<br>　　問云：是慈覺、智證等所立理同事勝之義，何能逾越此等大師耶？　　答云：以人難人，佛之誡也。何汝違背佛之制誡乎？但以經文，可知勝劣之義矣。<br>　　難云：末學之身，背祖師之言者，豈不當難之耶？<br>　　答云：末學違祖師，當為難之。何智證、慈覺之違天台妙樂，不為難之耶！<br>　　問云：如何相違？<br>　　答云：天台妙樂之意，已今當之三說中，不應有勝法華經之經。若有勝法華經之經，則一宗之宗義為破，此理甚明。若大日經勝法華經者，天台妙樂之宗義，當下為破矣。<br>　　問云：天台妙樂之已今當宗義，經文證據有之乎？<br>　　答云：有之。法華經法師品云：「我所說經典，無量千萬億。已說、今說、當說，而於其中，此法華經，最為難信難解」。如此經文，是五十餘年釋迦所說一切經內，法華經最為第一者也。<br>　　難云：真言師云：法華經是釋迦所說一切經中之第一，大日經是大日如來所說之經也。<br>　　答云：自釋迦如來外，大日如來可曾於閻浮提八相成道，而說大日經歟 此其一。六波羅蜜經云：「過去現在，並釋迦牟尼佛之所說諸經，分為五藏，其中第五陀羅尼藏，真言也」。若說真言經非釋迦所說者，違於經文 此其二。「我所說經典」等文，是釋迦如來正直捨方便之說，是大日如來之證明，分身諸佛廣長舌相之經文也 此其三。五佛章，諸佛皆說法華經第一也 此其四。「以要言之，如來一切所有之法……皆於此經，宣示顯說」。如此經文，法華經非祇為釋迦所說之諸經第一，更為大日如來、十方無量諸佛之諸經中之第一也。此外，一佛二佛所說諸經中，若有言勝於法華之經者，不可信用 此其五。大日經等之諸真言經中，無有言勝於法華經之經文 此其六。自佛以外，天竺、震旦、日本國之論師、人師中，天台大師以外，人師之所釋中，無一念三千之名目。若不立一念三千，無性惡之義。若無性惡之義，佛菩薩之普現色身、不動愛染等之降伏之形、十界曼荼羅、三十七尊等，不皆同於本無今有、外道之法歟 此其七。<br>　　問云：七義中，一一存有疑難。雖然，六義且置之。第七義如何？華嚴之澄觀、真言之一行等，皆存知性惡之義，何諸宗之無此義云哉？<br>　　答云：華嚴澄觀、真言一行，盜取天台所立之義而作自宗之義。此事已述於他處，可案之。<br>　　問云：天台大師玄義三云：「法華總括眾經……舌爛口中……莫以人情，局彼太虛」。釋籤三云：「不了法華宗極之旨，謂記聲聞事相而已，不如華嚴般若，融通無礙……諫曉不止，舌爛何疑……已今當妙，於茲固迷。舌爛不止，猶為華報。謗法之罪，苦流長劫」。若天台妙樂之釋實者，南三北七，並華嚴、法相、三論、東寺之弘法等，舌爛何疑耶？乃至苦流長劫者歟！是且置之。慈覺、智證等之親承此宗義者，存有法華經劣於大日經之義。若如其義，此諸人之「舌爛口中、苦流長劫」如何？<br>　　答云：此義最上難義，口傳有焉。<br>　　文永元年甲子七月二十九日記之　　　　　日　　蓮　花押"
		},
		{
			"_id": "12",
			"name": "覆大女居士書",
			"context":
				"覆大女居士書<br>獄卒閻魔王之身高十丈，面施朱，眼如日月，齒如鐵耙，拳如大石。動盪大地，如浮海之舟；其聲如雷，隆隆長鳴。遇得彼等時，能唱得南無妙法蓮華經耶？現不為日蓮弟子，亦銘誌心內，當成全汝意。雖頭破、身受責，亦勉力祈之一試。但、須知此乃為將來之祈，此後仍以多為後事著力是要。恐恐謹言。<br>　　九月二十日　　　　　　　　　　　　　　日　　蓮　花押<br>　　　覆大女居士"
		},
		{
			"_id": "13",
			"name": "法華行者聖蹟記",
			"context":
				"法華行者聖蹟記<br>（種種御振舞御書）<br>昔文永五年閏正月十八日，西戎、大蒙古國遞來牒狀，稱欲襲日本國。此事與日蓮於文應元年 太歲庚申所勘「立正安國論」符合，無稍違誤。此書勝於白樂天之樂府，亦不劣於佛之未來記。末代之不思議事，無逾此者。若在賢王聖主之世，定當蒙頒日本第一獎狀，現身得受大師尊號，顧臨尋詢，僉議軍機，並使祈禱降伏強敵。然而，無其義也。是以，於其年末十月，作書十一通，分致各方警之。<br>　　若國有賢人，必思此大不可思議，非尋常之事，莫非天照太神、正八幡宮託此僧謀為日本國之助者乎？然、事得其反，或對使者惡言，或嘲笑，或拒不受理，或受而不覆，或覆而不上聞。乖背常理者如是。<br>　　縱此為日蓮一身之事，既為國主，司一國之政事，宜奏聞於上，方合政道之法。況此事非僅於上為大事，亦是關係各各自身，可能招來重大禍害之事。非但不見採用，更以惡言相加。此祇因日本國上下萬人，無有遺闕，悉為法華經之強敵者年時已久，大禍集聚，大鬼神入於各各之身，乃為蒙古國之牒狀，喪其正念，而致發狂耳。<br>　　例殷之紂王，有名比干者，忠諫不用，更剖胸殺害，卒為周之文武王所滅。吳王不用伍子胥之諫，子胥自盡，吳終淪於越王勾踐之手。此或亦彼之倫耶？思之，彌感憐憫，遂不惜聲名，拋捨身命，強烈申訴。恰如風大浪高、龍大雨猛，仇之者日眾，憎怨既多，遂有司法評定之審議，或云欲以斬首，或擬逐出鎌倉。於其弟子檀那等，有領地者欲沒其領地而斬首，或投牢、或遠逐等。<br>　　日蓮聞此而悅曰，早在所料。昔雪山童子求半偈而投身，常啼菩薩求法賣身，善財童子求法入火，樂法梵志剝皮為紙，藥王菩薩燃臂作燈，不輕菩薩受杖木之責，師子尊者為惡王斬首，提婆菩薩見殺於外道。勘之，此等事出於何時耶？天台大師書云：「適時而已」。章安大師記云：「取捨得宜，不可一向」。法華經雖祇一法，隨機依時，其行有萬差。佛記云：「我滅後，過正像二千年，末法之始，必有專弘此法華經肝心、題目五字之人出世，其時惡王、惡比丘等，多於大地微塵，或以大乘，或以小乘等，與其競爭，因受責於此題目之行者，乃串通在家之檀那等，或罵、或打、或予投牢、或奪其領地、或處流罪、或擬斬首，然既未退轉，更見弘揚。而仇之者，國主則見同室操戈，如餓鬼自食其身。其後，則更有他國之侵逼。此無他，正是梵天、帝釋、日月、四天等，假手他國以譴責彼為敵於法華經之國者也」。佛說如是。<br>　　凡為我弟子者，不可有一人畏縮。慎毋徒念親人妻兒，顧惜財產。須知自無量劫，來至今日，因親人、因財產而喪身之事，多如大地微塵；而為法華經捨命者，曾無一度。雖修行法華經若干世，有難輒退轉，譬如沸湯注於冷水、打火中輟，何益？各各須下決心，此身以易法華經，是以石易金、以糞易米也。<br>　　佛滅後二千二百二十餘年間，雖迦葉、阿難等，馬鳴、龍樹等，南岳、天台等，妙樂、傳教等，猶未弘得之法華經肝心、諸佛眼目之妙法蓮華經五字，今、日蓮為其魁而弘之，是末法之始，弘於一閻浮提之瑞相也。吾黨有志，二陣三陣相繼，須是勝越迦葉、阿難，超邁天台、傳教也。若懾於蕞爾島主等之威嚇，墮受閻魔王之責，又將如何？自稱佛使，而竟畏縮，須知更無其下者矣！<br>　　其間，念佛者、持齋、真言師等，自身之智不及，訴狀亦不遂，乃攀附於女官、女居士等，虛構種種讒言，謂日蓮咒詆故最明寺居士大人、極樂寺居士大人墮無間地獄；謂欲燒燬建長寺、壽福寺、極樂寺、長樂寺、大佛寺等；謂欲將道隆上人、良觀上人等斬首。雖司法未能評定，日蓮之大禍勢在難免，應就上舉之事，召訊以明究竟。於是，有令傳訊，奉行人問：「上言如此，是否屬實」？<br>　　答云：「上舉之事，確是所言不誤。祇是謂最明寺大人、極樂寺大人墮地獄之事，乃是虛構。因此法門，早在最明寺大人、極樂寺大人存世之時開說。<br>　　所詮，憂慮此國，故作上言。誠欲措此世於安穩者，應召來彼等法師使共論辯，而定曲直。若不此圖，為彼等護，責我以無妄之罪，則國必將有後悔之事矣！若陷日蓮於罪，是棄佛使而不用也。梵天、帝釋、日月、四天降咎，日蓮遠放、死罪之後，百日、一年、三年、七年之內，自界叛逆難起，此一門內，鬩牆之禍必矣！其後更有他國侵逼難起自四方，尤以西方之逼最危，其時必將後悔」。如是，言之於平左衛門尉，然彼狂似太政居士，肆無忌憚。<br>　　昔文永八年 太歲辛未九月十二日，蒙罪咎，其時之咎也非比尋常，超踰法度，較了行之謀反、大夫律師之倡亂，所獲罪咎為尤重。平左衛門尉為大將，兵卒數百人著戰衣，彼更自戴烏帽，瞪眼厲聲。一究此事之根底，時雖太政居士之時，彼殆欲亡其國者然，豈是小事！日蓮見此，心思近來懸想之事已至。幸哉！為法華經而得拋卻此身，脫去臭皮囊是不啻以沙易金、以石換珠也。<br>　　斯時，平左衛門尉之第一隨從，名少輔法師者奔來，自日蓮懷中奪取法華經第五卷，三度摑打余面，狠狠拋散。兵卒等亦將其餘九卷奪取拋擲，或以足踐，卷長有者纏身，有者散落地板或疊蓆上，家中二三間無處無之。日蓮，放大高聲：「請看平左衛門尉如何狂亂！各位今日是在推倒日本國梁柱也」！聞者上下眾人張惶，本以為日蓮是待罪之身，應見畏縮才是，今乃反之，想見其中必有蹊蹺，兵卒中多見面有改色者。<br>　　十日及十二日間，曾以真言宗之失、禪宗、念佛等、良觀求雨不遂事，具聞之於平左衛門尉，或一堂哄笑，或遭怒目等，煩瑣事多不盡書。所詮，由六月十八日至七月四日，良觀祈雨，受扼於日蓮而不遂，流汗落淚而雨終不下，反之，逆風大作不息。三度遣使誡之云：「一丈之濠不能越者，能越十丈、二十丈之濠乎？和泉式部以好色之身，劬受禁於八齋戒之和歌，而求得雨。能因法師以破戒之身歌而降天雨，何以二百五十戒之人，來集者百千，歷七日、二七日，雨終不降，反吹大風。以此可知，各各往生之願難遂矣」！良觀受責而泣，多方攀附而為讒訴之事，經一一具陳，平左衛門尉雖黨於彼等，理屈無言，事瑣不盡書。<br>　　卻說十二日夜，由武藏守大人之寄管，至夜半欲付斬首而押離鎌倉，出若宮小路，四面兵卒圍擁中，日蓮說：「各位請稍安毋躁，非為別事，祇是向八幡大菩薩作最後一言耳」。自馬上躍下，高聲曰：「八幡大菩薩非真正之神歟？和氣清丸問斬時，曾顯長一丈之月。傳教大師講法華經時，得蒙以紫色袈裟布施。今、日蓮是日本第一之法華經行者，且身無一分之咎，因見日本國一切眾生，謗法華經，必墮無間大城，欲為之濟而說法門。又、大蒙古國若來襲此國，天照太神、正八幡獨能安穩耶？更者，釋迦佛說法華經時，多寶佛、十方諸佛、菩薩等齊集，如日、如月、如星、如鏡，交輝共映。無量諸天，及天竺、漢土、日本國等之善神、聖人齊集時，佛責以各各應守護法華經行者，不得c略，因一一作誓。此原不待日蓮之請，急急應共守誓言，以遂宿願者也，何以獨遺於此而不顯耶」？<br>　　說畢，最後復作一言：「日蓮，今夜被斬，往詣靈山淨土時，首當以天照太神、正八幡乃是不遵誓願之神一事，直言於教主釋尊，如有所痛，希早為之計也」，復上馬去。<br>　　出由比之濱，至靈社前，又稱：「各位請稍待，此地有人容予通報」。即遣童子熊王，往告中務三郎左衛門尉之人，旋見其人趕至。「今夜斬首，此即去刑場。此數年間，所願者此也。處此娑婆世界，時為雉，被執於鷹；有時為鼠，被吞於貓；或為妻兒之仇而喪身。此等事多於大地微塵，而為法華經捨身之事曾無一度。日蓮生為貧道之身，孝養父母之心不足，圖報國恩無力。此度以頭顱奉法華經，願以其功德回向父母，其餘分饗弟子檀那等」，所告之者此事也。言畢，左衛門尉兄弟四人，執馬轡隨從行向腰越龍口。<br>　　「莫非此地乎」？思量之間，果然不錯，兵卒忙做一團。左衛門尉泣說：「時刻已到」。日蓮諭之云：「何無志氣？此等喜事，一笑受之可也！約定豈能違背」。說時，有發光物，如月如球，自江之島東南方飛向西北。十二日夜，拂曉，不見人面，而此光球，耀如月夜，人面清晰可辨。執大刀者，目眩，倒臥於地，兵卒等無不畏怖，驚逃數百步，有者侷身馬下，有者蹲踞馬上。日蓮大聲喚叫：「罪人在此，各位如何遠避，回來、回來」！然竟無人挨近。「如此拖過天亮，用刑不便，要斬請快斬，天亮時不好看」。雖經催促，毫無回應。<br>　　久經商議後，曰：「請轉往相模之依智」，予告以「我等無人識路，需人引領」，然覓不得人。稍休片刻後，有一兵士曰：「此乃往依智之路」，遂隨其導引進發。將近午時，抵達依智，入本間六郎左衛門之宅，取酒供兵士等飲用後，彼等紛紛告歸。有者低頭合掌云：「往時，不知是何許人，祇聞我等崇信之阿彌陀佛受譏，故加憎恨。今得親接威儀，心生尊敬，已決意罷去長年之念佛」。說時，自打火袋中取出數珠擲棄而去；亦有立下誓狀不再念佛者。六郎左衛門之部屬戌任守衛，左衛門尉遂歸。<br>　　該日戌時許，有上使自鎌倉攜來「公文」，莫非重申斬首之命耶？兵士等猜疑之間，六郎左衛門之代理，名右馬尉者，手持公文，快步來至，跪言：「本謂祇在今夜，悲心難抑，不意竟是如此喜悅之公文。上使曰：『武藏守大人今日卯時前往熱海溫泉，深恐有誤，故先急行來此』，上使由鎌倉行來二時辰，今夜還須往熱海奔報，已辭歸」。「追狀」云：「此人無罪，稍緩可望獲赦，毋得違誤，致貽後悔」。<br>　　其夜十三日，兵士數十人，並侍於坊邊及大庭，九月十三日之夜月，大放光輝，夜中行出大庭，仰向明月，少少奉讀自我偈，略述諸宗勝劣、法華經文後而責云：「抑今之月天莫非列身法華經座之名月天子乎？莫非於寶塔品聆佛敕，囑累品蒙佛摩頂，立誓『如世尊敕，當具奉行』之天乎？佛前之誓，如無日蓮，皆成虛言。今既發生如此大事，宜喜而出為法華經行者之護，既遵佛敕，亦守誓言，何今之毫無所驗，寧非怪事？此土如無何事象，則不能作歸返鎌倉之想。縱是無何驗應，豈得清光澄澈如作笑容？大集經有『日月不現明』，仁王經有『日月失度』，最勝王經有『三十三天，各生瞋恨』之文，月天也，何謂乎、何謂乎」？當是其驗乎！自天忽有明亮大星飛降，懸於庭前梅梢，兵士等受驚或跳下廊沿，或伏臥大庭，或逃向屋後。一瞬間，天色大變，驟起狂風，如江之島作鳴，空中發出怪響，聲大如擊鼓。<br>　　夜明後十四日卯時，有名十郎居士者來言：「昨夜戌時許，執權官邸有大騷動，召來陰陽師占卜稱：『國將有大亂，此是處置日蓮不當之故，若不急予召還，世將如何非所知矣』！有稱應急予赦回者，亦有稱彼預言百日內有戰亂，不如待之」。<br>　　留於依智者二十餘日，其間鎌倉縱火事七、八度，殺人事不絕。讒言者共謂日蓮弟子等縱火，以為其可信，遂將日蓮弟子等二百六十餘人列冊，擬盡逐出鎌倉，傳言將流遣遠島，而在牢中之弟子等則處斬刑云。然，縱火等事乃出於持齋念佛者之計。其餘事繁，不錄。<br>　　同十月十日去依智，同十月二十八日抵佐渡國。十一月一日於六郎左衛門家後，名塚原之山野中，如洛陽之蓮台野然，是棄置死人之所，一間四面之堂，無佛。上則頂板不整，四壁荒陋，積雪不消。即於其地，以皮敷地，以蓑作衣，度日熬夜。夜則雪雹雷電相繼，晝則不見日光，難堪居住。彼之李陵，身入胡國，屈居巖崛；法道三藏受責於徽宗皇帝，火印烙面，逐放江南，不正同於今日耶？悅哉！檀王受阿私仙人之責，而得法華經功德；不輕菩薩遭上慢比丘等之杖擊，而獲一乘行者之名。今、日蓮生於末法，弘妙法蓮華經五字，而有如斯之責。佛滅度後，二千二百餘年間，雖天台智者大師，亦未曾行得「一切世間，多怨難信」之經文，「數數見擯出」之明文，受之者日蓮一人耳。「一句一偈，我皆與授記」者，我也。「阿耨多羅三藐三菩提」，得之無疑。相模守大人方是善知識，平左衛門方是提婆達多，念佛者是瞿伽利尊者，持齋等是善星比丘也。在世是今，今是在世。法華經之肝心，宣示諸法實相乃至本末究竟等，正是此意。<br>　　摩訶止觀第五云：「行解既勤，三障四魔，紛然競起」，又云：「如豬揩金山，眾流入海，薪熾於火，風益求羅耳」。此釋之意在謂，依法華經之教，適機適時而解行之者，將有七大事出現。其中必有云天子魔者，即第六天魔王，或使、或附於國主、或父母、或妻兒、或檀那、或惡人等，對法華經之行，或妨之、或違以遮阻之事。無論何經，行佛法者，隨其得分，必有留難。其中行法華經者所逢強盛必如是。如法華經之教，當於時機，而修行者，其難更盛。<br>　　故、弘決之八云：「若知眾生，不出生死，不慕佛乘，魔於是人，猶生親想」。釋意是，雖修善根，行念佛、真言、禪、律等，而不行法華經之人，魔王思為其親，使人施惠供養其人，並使世間之人，思其為真實之僧。例如國主所尊之僧，諸人供養然。<br>　　是以，為國主等所敵者，可見乃行於正法者矣。提婆達多方是釋迦如來之第一善知識。試見今日世間，強敵之人較之我黨之人，更能益我而使我成就也。<br>　　眼前所見，此鎌倉一門之繁榮，如無和田義盛與隱岐法皇，爭得為日本之主耶？是以，此等諸人要可言乃是此鎌倉一門第一之友也。日蓮成佛第一之友是景信，法師是良觀、道隆、道阿彌陀佛，及平左衛門尉、相模守大人是也，如無彼等，爭得成為法華經行者耶？是以喜。<br>　　如是度日未幾，庭中積雪，了無人跡，一堂野風外更無來訪者。目游止觀、法華，口唱南無妙法蓮華經；夜向星月，奉談諸宗之違誤及法華經之深義間，新年又至。<br>　　人心淺薄，到處皆然。佐渡國之持齋、念佛者之唯阿彌陀佛、生喻法師、印性法師、慈道法師等數百人聚議：「聞名之阿彌陀佛大怨敵、一切眾生惡知識之日蓮法師，流逐此國。縱無何事，流逐此國之人終無活理；設有能活者，亦無歸理。又、打殺之者其罪不究。塚原之所，彼祇一人，縱是如何剛強有力，於無人處，聚而射殺之可也」。又有謂：「斬首原是一定，祇因相模守夫人懷妊而暫緩，終必付刑」，又云：「訴之於六郎左衛門尉大人，如不斬，再議可也」。議論紛云中決行上計，數百人集於守護所。<br>　　六郎左衛門尉云：「上有頒不可殺之副狀，此是不可輕侮之流人，若有違失，重連將負大咎，祇以法門攻之可也」。如是念佛者等，或以淨土三部經，或以止觀，或以真言之經釋等，掛於小法師等之頸，或挾於腋下，於正月十六日來集。非祇佐渡之國，更有來自越後、越中、出羽、奧州、信濃等諸國之法師等，聚於塚原堂之大庭、山野，集數百人。又、六郎左衛門尉兄弟家人，及以外之百姓居士等不計其數。<br>　　念佛者聲聲惡言，真言師憤怒失色，天台宗狂呼必勝，在家徒眾則指罵久聞其名之阿彌陀佛之敵。騷亂呼叫，恍如地震雷鳴。日蓮稍讓彼等騷亂後徐謂：「各位請安靜，非是為法門而來此者耶？惡語何益」。六郎左衛門為首，諸人均曰然，惡言之念佛者為人推出。<br>　　於時，就止觀、真言、念佛法門，一一確認彼等所說後，僅一言、二言，稍作反詰，盡皆語塞。原本是較鎌倉之真言師、禪宗、念佛者、天台宗更為淺薄之輩，想像可知，如利劍切瓜、大風靡草，不祇昧於佛法，或自語相違，或顛倒忘失，以經文為論、以釋為論。善導墮柳、弘法大師擲三鈷、現大日如來身等事，或是妄語，或是狂亂，經一一舉質，或惡口，或閉口，或失色，或有云念佛為僻事者，或有當座棄袈裟、平念珠，立誓不再念佛者。<br>　　眾人皆歸，六郎左衛門尉歸，家人亦返。其時，日蓮忽思及有一不思議事欲言，因自大庭喚回六郎左衛門尉，問其「何時上鎌倉」？彼答云：「為遣下人農作，當在七月前後」。日蓮云：「帶弓箭者，遭逢公家大事，須是立功邀賞土地，何有於田畝？當今戰事將起，宜急奔上，以博高名，以取厚封。汝乃相模國之名武士，居田舍治田，身遠戰事是大恥也」！不知其所思如何，未作一言，六郎左衛門尉急歸。念佛者、持齋、在家者等見之，訝異不測所云何事。<br>　　眾人皆歸去後，造「開目抄」文二卷。此係自去年十一月來所勘思者。思若為斬首，當留下日蓮之不思議，而勘之耳。此文之心在謂日本國之有無，依於日蓮。譬如家屋，無柱不立；人無魂則死。日蓮乃日本人之魂。平左衛門既推倒日本梁柱，世今將亂，無來由、如夢之妄語四出，此一門同室操戈之後，更將有他國之來攻，例如立正安國論所詳言。如此書付中務三郎左衛門尉之使，在側之弟子等，雖以為其義剛強，然無能為力。其間，二月十八日有船抵島，傳鎌倉有戰亂，京亦然，情況難言。六郎左衛門尉其夜以快船率一門飛渡，行前向日蓮合掌云：「敬請垂護，前正月十六日之言，是否可信，存疑至今，不多時，三十日內即有驗證。此後蒙古國之來渡亦必一定，念佛無間地獄更何能不一定，今此永不念佛」。<br>　　答之云：「任汝如何言之，奈相模守大人等不用何？相模守大人等不用，則日本國人亦不用。日本國人不用，國則必亡。日蓮雖屬幼稚，既弘法華經，則是釋迦佛之使。小小天照太神、正八幡等，在此國誠然威重，若與梵釋、日月、四天相對，則是小神。然而，對侍於此神之神人等若誤加殺害，其罪云等同殺七人半。太政居士、隱岐法皇之滅亡也以此。此雖不似彼，然既是教主釋尊之使，天照太神、正八幡宮亦當俯首合掌伏地者也。既是法華經行者，梵釋侍左右，日月照前後。雖用如此日蓮而信心不誠，國必滅亡。何況憎者數百人，二度流罪。此國之亡，事雖無可疑，祇以日蓮欲為救助而暫止之，是以，至今安穩者也。然、踰法過甚，終於受罰。又若此度不用，大蒙古國矛頭所向，日本國其亡可必。但此禍是平左衛門尉咎由自取，至時尊駕及此佐渡恐亦不得安穩也」。<br>　　聞此，六郎左衛門尉悵然辭去。而在家人等相語云：「此僧莫非神通之人，可畏、可畏！今後當不再養念佛者，亦不供養持齋」。念佛者與良觀弟子之持齋等云：「此僧必與謀叛者同夥歟」。未幾，世間寂靜。<br>　　念佛者復有聚議云：「情況如此，我等祇有餓死，計唯有先滅此法師。國人已多有從彼者，宜速謀之」。念佛者之長者唯阿彌陀佛、持齋之長者生喻法師、良觀之弟子道觀等，奔走鎌倉訴於武藏守大人云：「此僧若容居於島上，堂塔一宇難保，僧徒一人不留。阿彌陀佛，或棄於火，或投於河。不分晝夜，登高山，向日月，放大音聲，咒詛主上。其音聲，聞於一國」。武藏前司大人聞此，思此不須上稟，乃發出私令：「國中之人有從日蓮法師者，可即予逐出或投牢」，後又再發令，如此者三度，其間之事，無庸細說，想不難推察。或因從日蓮庵室經過而入獄，或因供養物品而遭逐出，更有奪取其妻兒者。如此，待其以此情上報時，案與事違，此即前文永十一年二月十四日之赦免狀也，此狀於三月八日送達此島。<br>　　念佛者等共議云：「如斯阿彌陀佛之敵，一詛善導和尚、法然上人者，難得是蒙咎流放此島，今竟蒙赦免，任其生還，心實憂之」。雖彼等種種策謀，事出有因乎，不料忽有順風吹來而得啟程離島。若在平時，運蹇者雖百日、五十日猶不能得渡，運佳者亦需三日之航程，須臾渡過。<br>　　越後之國府、信濃善光寺之念佛者、持齋、真言等雲集咸謂：「島上法師等使其生還，非人也。我等定不容其走過生身之阿彌陀佛前」。然、越後國府派來兵卒多人戒護日蓮，通過善光寺，彼等無計可施。三月十三日由島出發，三月二十六日進入鎌倉。<br>　　同年四月八日參見平左衛門尉，與前次大不相同，和其威儀，正其衣冠。有居士問念佛，有俗問真言，亦有人問禪，平左衛門尉問爾前得道之有無，一一引經文告之。<br>　　平左衛門尉似其主之所使然，問：「大蒙古國將於何時來攻」？日蓮答云：「今年一定。此事日蓮已前早有勘言，奈不用何。譬如不知病源而為人治病，病彌增劇。若使真言師調伏，則此國戰必更敗。惶恐、惶恐！決不可以真言師、以及所有當世法師等而作祈禱也。各各於佛法皆為有得者，故言之，此事分明。又有令人大不解者，他事不談，獨於日蓮所說不用。今、思為他日參證而言之。隱岐法皇、天子也，權大夫、民也。子敵於親，天照太神能容之乎？所從為敵於主君，正八幡能用之耶？然、又是如何而公家敗北者？此非等閑之事。弘法大師之邪義、慈覺大師、智證大師之僻見，信之唯誠，叡山、東寺、園城寺之人眾，以鎌倉為敵，『還著於本人』，其咎歸於公家，乃有此敗。武家不知其事，亦未進行調伏而得勝。如今，事亦當如此。蝦夷是不明生死者，安藤五郎辨因果道理，多造堂塔是為善人，而其首竟為蝦夷人所取。以此思之，若任此等法師祈禱，居士各位，須知必將多事矣！惶恐、惶恐！莫怨日蓮未早明言」，如此厲聲言之矣！<br>　　歸後得聞，同四月十日宣付阿彌陀堂法印祈雨。此法印是東寺第一智人，御室等之師，對弘法大師、慈覺大師、智證大師之真言秘法瞭如指掌，於天台、華嚴等諸宗，亦了然在胸。隨之，十日祈雨，十一日大雨降，無風，雨輕落一日一夜，相模守大人感動之餘，賜金三十兩、乘馬及諸物。<br>　　鎌倉中上下萬人，拍手蹙口而笑謂：「日蓮所說法門乖僻，本應斬首倖而得免，不知收歛，譏毀念佛、禪以外，更譏毀及真言、密教，今此法有驗，是誠可貴」！如是揚言，日蓮弟子敗興，甚至有以為日蓮破折之言過於粗暴者，日蓮喻之云：「稍後可知。弘法大師之惡義，倘為真實，能為國家祈禱，則隱岐法皇何致戰敗；御室最愛之兒、勢多迦，宜不致被斬。弘法說法華經劣於華嚴經之文為十住心論，壽量品之釋迦佛書作凡夫之文是秘藏寶鑰，書天台大師為竊盜之狀是二教論，說一乘法華經之佛不足為真言師拾履者在於正覺法師之舍利講式。說如斯僻事者之弟子、阿彌陀堂之法印，若能勝過日蓮，則龍王為法華經之敵，梵天、帝釋、四大天王豈能不加責罰？其降雨也，必有緣由」。然、弟子反嘲謂：「究竟有何緣由」？日蓮云：「善無畏、不空祈雨而雨降，然、大風繼之成災。弘法過三七日而降雨，此與不降無異，因過三七二十一日不降雨之事殊少。縱使降雨，亦無何不思議事。如天台、千觀等，於一座祈雨中降雨，方是尊貴。此中必有緣故」，言尚未竟，大風吹來。大小舍宅、堂塔、古木、御所等，或吹上天，或吹倒地，空中有大發光物飛降，地上棟梁成堆，人畜死傷無數。倘在秋季，惡風成災，尚有可言，然此是夏之四月。加之，日本全國無風，有風者祇是關東八國，八國中有武藏、相模兩國，兩國中又以相州之風強。相州中鎌倉，鎌倉中御所、若宮、建長寺、極樂寺等，風最強勁。此實非偶然，想全係因此祈禱故耳！嘲笑蹙口之人眾恍然，我弟子等亦驚其不思議而張舌。<br>　　事果如所料，古人曰：「三度諫國而不用，則去其國」。是以，同年五月十二日出鎌倉，入此山。同十月，大蒙古國不但來攻壹岐、對馬二國，更破太宰府。少貳居士、大友等聞風逃逸，軍隊大體不堪一擊。可見彼若再度來攻，此國必難抵禦。<br>　　仁王經云：「聖人去時，七難必起」。最勝王經云：「由愛敬惡人，治罰善人故......他方怨賊來，國人遭喪亂」。佛說若真，可見此國一定有惡人為國主所尊，善人受害。大集經云：「日月不現明，四方皆亢旱......如是不善業，惡王惡比丘，毀壞我正法」。仁王經云：「諸惡比丘，多求名利，於國王、太子、王子前，自說破佛法因緣、破國因緣。其王不別，信聽此語......是為破佛、破國因緣」等。法華經云：「濁世惡比丘」等。經文若真，可見此國一定有惡比丘也。<br>　　夫寶山先伐曲林，大海不留死骸。佛法之大海、一乘之寶山，雖容五逆之瓦礫、四重之濁水，唯於誹謗之死骸、一闡提之曲林絕不容納。是以，習佛法者、希後世者，須於法華誹謗知所畏耳！<br>　　若如世人所思，對譏毀弘法、慈覺等之人必不信用。他人且置之，若就安房國東西條之人眾言，當信此事矣！眼前有現證，伊野森之圓頓法師、清澄之西堯法師、道義法師、片海之實智法師等是高貴之僧，是等臨終<br>如何，可為尋詢。彼等且暫置，有圓智法師者，於清澄之大堂，三年間，親自奉書一字三禮之法華經，諳誦十卷；五十年間，日夜讀經二部不輟。人皆謂彼，必得成佛。而日蓮獨說：「較念佛者，道義法師與圓智法師必墮無間地獄之底」。彼諸人之臨終是善乎？如何？若無日蓮，人莫不以為彼諸人是定得成佛者矣！今以此可知。弘法、慈覺等之臨終惡相，弟子等隱之，不為公家所知，故後代益加尊崇之矣。倘竟無張顯之人，未來永劫，將常受尊崇矣。拘留外道八百年化水，迦毘羅外道逾一千年始顯其失。<br>　　夫、得人身是依五戒之力。持五戒者，有二十五善神守護，更有同生同名二天，自出生之始，分於左右二肩為人守護，如無過失，鬼神不罰。而此國不僅有無量人眾悲嘆，壹岐、對馬兩國之人亦遭逢大事，太宰府更不待言。然則此國究又有何失乎？深所欲聞。一人、二人縱或有失，眾人之失可有乎？此非別也，祇因貶抑法華經之弘法、慈覺、智證等之末輩真言師，善導、法然之末弟子等，達摩等諸人之末子末孫充滿國中，故梵釋、四天等依其於法華經座所立誓狀，而處以「頭破作七分」之罪也。<br>　　疑云：仇法華經行者之人，頭破作七分，聞其說矣。今之譏毀日蓮法師者頭未破，乃日蓮法師不是法華經行者乎？此問似亦有理，如何？答云：說日蓮不是法華經行者，然則教人拋棄法華經之法然等、譏說佛為無明邊域之弘法大師、宣言理同事勝之善無畏、慈覺等，可說是法華經行者耶？又、頭破作七分是何謂，是以刀砍之乎？經文有云「如阿梨樹枝」，人頭有七滴，有七鬼神，食一滴頭痛，食三滴壽將絕，七滴皆食則死。今世諸人，頭皆裂如阿梨樹枝，祇以惡業深重，不自知耳！恰如負創之人，或醉酒、或深睡，致不知痛耳。又云「頭破作七分」，或云「心破作七分」者，頭頂門下有骨裂縫，死時更有破裂之事。今世諸人於昔正嘉大地震、文永大彗星時，皆頭破裂，其頭裂時病喘息，<br>五臟損時腹患赤痢。此乃譏毀法華經行者之罰，特不知之耳！　<br>　　夫鹿以味美而為人殺，龜以有油故致喪命！女而豐姿容者多受嫉，治國者多有他國之畏，懷財者命危，而持法華經者因必成佛，故有云第六天魔王之三界之主，對持此經之人強嫉。此魔王恰如疫神之附人而不察，芳酒之醉人而人不知，附於國主、父母、妻兒而嫉法華經行者，此說見於經文。無有稍違者，是當世之相。日蓮唱南無妙法蓮華經故，二十餘年，受逐失所，二度蒙咎，最後籠居此山。<br>　　此山形勢，西七面山，東天子嶽，北身延山，南鷹取山，四山峨峨，高可及天；其險，飛鳥難越。中有四河，所謂富士河、早河、大白河、身延河是也。其中有谷地一町餘，結有庵室。晝不見日，夜不見月。冬則雪深，夏則草茂。訪者既稀，途徑莫辨。尤以今年雪深殊甚，更無人問矣！<br>　　一期之命，計唯奉於法華經。承惠音信，至為感激！莫非釋迦佛之使乎？前世父母之使乎？書不盡言。南無妙法蓮華經、南無妙法蓮華經。"
		},
		{
			"_id": "14",
			"name": "與光日法師書",
			"context":
				"與光日法師書<br>（光日房御書）<br>建治二年　五十五歲作<br>與光日女居士　於身延<br>昔文永八年太歲辛未九月蒙咎，放於北國佐渡之島。前住相州、鎌倉時，亦嘗於故里安房國有所懷念矣。安房雖為出生之地，不知人心如何，難為親近，平素未有往來，歲月虛度。此回，是蒙咎之身，本應是死罪者，姑獲減，放逐國外。既是如此，豈得輕易釋回鎌倉。不回，此身是難見父母之墓矣。思緒纏綿，頓悔昔日尚未流放來此之前，何以不每日、每月，攀山渡海而拜父母之墓，為師匠問候耶？興歎不已。<br>　　彼蘇武羈居胡國者十九年，每見鴻雁南飛而心羨。仲丸作日本國使而渡唐，不許歸國，經年，見月之東出，懷念故國御笠山之月出，詠稱故里之人當亦同對此月乎？<br>　　日蓮心境與此正同，如此思念間，汝從故鄉託便送來衣服，彼蘇武得雁足之書，此是真實之衣物，視優於彼，心為之寬。日蓮自問無何之失，祇以此國久為念佛者、禪宗、律宗、真言宗所騙，貌似尊奉法華經，而實無其心，見日蓮說法華經殊勝之義，恰如威音王佛末法之時，不輕菩薩之受憎，上自一人，下及萬民，不願聞日蓮之名，更不願見日蓮之形，如此憎恨。<br>　　是以，縱無其失，既已至此，難望獲赦。何況更於信之是較日本國人之父母為重、較日月為高之念佛，而日蓮稱之為無間之業，謂禪宗是天魔之所為，真言為亡國之邪法，欲舉念佛者、禪宗、律僧等寺火之，念佛者斬其首。甚至極言故最明寺、極樂寺兩居士墮在阿鼻地獄，是如此大禍在身之人也。既被指稱以如此大事言於上下萬人，縱此言是虛構，亦何能再浮出於世。<br>　　更何況，此原皆是晝夜晨昏所談論，亦曾向平左衛門尉等數百奉行人坦述，縱受何刑亦將不止所言，已強烈告之矣。是故，縱是千引之石沈於大海者忽然浮上，抑或自天降下之雨不落於地，日蓮不得二度歸於鎌倉矣！<br>　　但法華經是真實，日月倘不棄我，當亦可還來拜父母之墓乎？心有所恃，思曰：「梵天、帝釋、日月、四天，今在何處？天照太神，正八幡宮是不居此國乎？佛前之誓願是虛言，而棄法華經行者耶？若此事不遂，日蓮一身如何，在所不惜，然各各不曾親在教主釋尊、多寶如來、十方諸佛之寶前立誓者耶？今不為守護而捨日蓮，何異於『正直捨方便』之法華經加上大妄語乎！誑惑十方三世諸佛之失，超越提婆達多之大妄語，亦勝過瞿伽利尊者之虛誑罪。縱為大梵天住色界之頂，或稱千眼天在須彌之頂，若捨日蓮，則同於阿鼻之炎作薪，永無出得無間大城之期。若思此罪可畏，希速於國土顯其現證，使日蓮歸還本國」。<br>　　如此登高山，放大音聲而呼，九月十二日蒙咎，十一月謀反者出現。翌年二月十一日，原應守禦日本國之大將，無故被殺。諸天之責顯然，有驚於此乎，弟子等獲釋。<br>　　然而，日蓮猶未獲釋，益強盛訴之於天，有頭白之烏飛來。因思彼燕太子丹馬烏之例，日藏上人詠曰：「見山烏之頭變白兮，知我歸日其將至歟」，正說我亦當如此之時，文永十一年二月十四日之赦免狀，同三月八日達佐渡國。同十三日離佐渡，抵名真浦之港，十四日滯留其地，本應於同十五日抵越後之寺泊，因大風之便，僅二日舟程即抵柏崎，次日到國府，其後經十二日，於三月二十六日入鎌倉。同四月八日參見平左衛門尉。此是早所期待之事，雖欲助日本國免於滅亡，然三諫不用，則交於山林，乃循先賢之例，於同五月十二日出鎌倉。<br>　　此時擬回故里，一度展拜父母之墓，衣錦還鄉，人情所尚，而今番回來，既無光采，若逕歸去，豈不成不孝者耶？此身既闖過如此艱難，回至鎌倉，想當亦將有衣錦之時乎？何不稍待，再謀為父母掃墓耶？深思以後，遂止返鄉之念。然思鄉情切，每見風吹雲起，來自東方，則移步出庵，以身迎之，又立於庭中遙望。<br>　　懷鄉之情如此，一聞是故鄉人，雖平素非所關心者，猶不免動心，更何況接得尊信時，心慌意亂，急急拆閱，方知前年六月八日令郎彌四郎去世，未拆信前，滿是歡喜，見得如此惡耗，又悔不該拆封太急，誠是如浦島子之寶箱，開則有悔歟！<br>　　故鄉雖冷眼待我，於其子孫，亦不敢輕慢。尤以此人，形貌勝於常人，思想亦不見頑固，因在法華經講席，生人亦多，未得交談。及罷講人散後，此人亦離席，唯使人來言：「是安房國、天津人，幼時即深仰大聖人，母亦十分崇敬，至為冒昧，有私事欲奉陳，原擬待多次謀面後再為請益，因仕於武官之側難得有暇，且事急，請恕非禮而垂教」。鄭重其詞，何況知是故鄉人，故即答謂些許事，不須介意，即延其入。縷述過去及今後之計後，稱「世間無常，生死難知。身作武士，而近來有事，勢無可遁，思及後世，深為可畏，務請施助」。故為引述經文而教之。彼之歎也，「父早棄世，姑不言，寡母在堂，今置之而先去，豈非不孝之甚！若有萬一，請師之弟子，務為轉達」。情辭懇切，其時未見有事，是其後發生不幸之事者歟？<br>　　受生為人，不論高低，無有不懷憂患者，因時因人，傷心事各有不同。譬如患病者，無論何病，病情一重時，總以為己病最重，無以復加。與主君之別、與親之別、夫妻之別，雖皆是傷心之事，而主尚有他主，夫妻亦有再婚可稍寬心，唯有親子之別，隨歲月之逝，哀傷愈甚。同是親子之別，親亡子存，雖感無常，尚知是自然之理。而老母在堂，幼子先亡，實是最為傷心之事。是神佛可憎耶！為何親欲代子先死而不能，是欲留置此世，長使傷歎者耶？情何以堪。<br>　　雖無心畜生尚知喪子之痛。竹林精舍之金鳥，為護卵而燒身；鹿野苑之鹿，為惜胎內之子，而赴王前。何況有心之人耶？是以，王陵之母，為子而碎頭；神堯皇帝之后，為胎內太子而破腹。思及此等之事，若投火、若碎首可見得我子之形，今當是在所不惜者乎......思汝定作此念而淚潺潺下。<br>　　又、來信云：「若有殺人者，將生於何處，願奉教焉」。<br>　　夫針沈於水，雨不住空。殺蟻子者，入地獄；割死屍者，難免惡道。何況將受得人身者殺害之人耶！但大石亦可浮於海，得船之力也；大火可滅，非水之用乎？雖屬小罪，若不懺悔，難免惡道。雖犯大逆，誠為懺悔，其罪可消。所謂偷粟之比丘，五百生之間，作牛；摘瓜者，墮三惡道。羅摩王、拔提王、毘樓真王、那沙王、迦帝王、毘舍佉王、月光王、光明王、日光王、愛王、持多人王等，八萬餘人之諸王，即是弒父篡位者，不遇善知識，其罪不滅，必入阿鼻地獄。<br>　　波羅奈城有惡人，名阿逸多，愛母殺父奪為妻。父之師阿羅漢教訓之，阿羅漢亦被殺死。母又嫁他夫，母亦為其殺。三逆罪具犯，鄰里之人不恥而之，存身無計而往祇洹精舍，求為出家而又不為諸僧所許，惡心熾盛，燒燬眾多僧坊，然以值遇釋尊，許其出家。<br>　　又、北天竺，有城名細石，彼城有王名龍印，殺父，後生畏心，棄國而求教於佛，得許懺悔。<br>　　阿闍世王為人三毒強盛，十惡遍犯，且欲殺父害母，師事提婆達多，殺害無量佛弟子，惡逆滿盈，而於二月十五日，佛入滅之日，現無間地獄之先相，七處生惡瘡，體無完膚，如烈火焚身，如沸湯注身。六大臣獻策，欲召六師外道為治惡瘡。適如今之日本國，眾人仰禪師、律師、念佛者、真言師等為善知識，欲求彼等祈禱降伏蒙古國，以益後世者然。再者，提婆達多是阿闍世王之本師，熟諳外道六萬藏、佛法八萬藏，於世間出世之事，無不了然，如向日月、如對明鏡，亦似今世天台宗之碩學，於顯密二道，於一切經，悉納胸臆者然。<br>　　由此等眾人、諸大臣之教導，阿闍世王不歸依於佛，未幾，摩竭提國天變數度，地災頻起，加之，大風、大旱魃、飢饉、疫癘不絕，更有他國之侵逼，險象環生，惡瘡復發作，國土滅亡在即，乃急往佛前懺悔，罪始得消。<br>　　此等事不提，且說，人之親有為惡人者，若其子為善人，其親之罪得赦。又、子為惡人，親若為善人，子之罪亦有得赦者。是以，故彌四郎縱為惡人，其生母日夜為禱於釋迦佛之寶前，何彼人之不得救耶？更何況，彼既是信法華經者，當已成為親之導者也。<br>　　慎之、慎之！信法華經之人，須知存畏於法華經之敵也。念佛者、持齋、真言師等，一切不唱南無妙法蓮華經之人，任是如何讀誦法華經，須知仍是法華經之敵也。不知敵則將為敵所誑。甚望能見面時再為詳談。又由此前往之三位法師、佐渡公等，隨時可請彼等為汝朗讀此信。此信希存之於明惠法師處。大抵，世之智慧無多者，或譏、或詆此文為日蓮巧構之僻見，甚或以日蓮與弘法大師、慈覺大師較量，以為亦未見有勝於彼等者乎？是等人，須知是昧於道理者也。<br>　　建治二年　　三月　日　　　　　　　　　日　　蓮　花押<br>　　　　　　　　　　　　　　　　　　甲州南部波木井鄉山中<br>"
		},
		{
			"_id": "15",
			"name": "覆光日上人書",
			"context":
				"覆光日上人書<br>（光日上人御返事）<br>弘安四年八月　六十歲作<br>與光日女居士　於身延　<br>法華經卷二云：「其人命終，入阿鼻獄」。阿鼻地獄者，天竺之言，唐土、日本稱無間；無間者，無休止也。一百三十六地獄中，一百三十五是有間息者，十二時中全熱，然稍有涼時；雖是難耐，猶稍有緩時。而此無間地獄，十二時中，無一時片刻間隙，全是大苦，故稱無間地獄。此地獄在我等所居、此大地之底，過二萬由旬最下之處。<br>　　此世間之法是，物之輕者在上，重者在下。大地之上有水，以水比地輕；水上有火，火比水輕故。火上有風，風比火輕故。風上有空，空比風輕故。人亦以此四大造成。惡人，風與火先去，留地與水。故、人死後重者，墮地獄之相也。善人，則地與水先去，風火留焉。重物去而輕物留，故輕，是生往人天界之相。<br>　　地獄之相重，其中最重者，無間地獄之相也。彼無間地獄，縱橫二萬由旬，八方是八萬由旬。墮彼地獄之人，一人身，大八萬由旬，多人亦如是。身柔如棉，火之強，如焚風、如鐵火。詮言之，己身出火之事有十三。有二火由足出而通頂，又有二火由頂出而貫足，又有二火入背而出胸，又有二火入胸而出背，又有二火自左入而右出，又有二火自右入而左出，亦有一火由頭向下，如雲之卷山而下。此地獄之罪人，其身如燒枯草，東西南北奔逃而無去所。他之苦姑置之，大火之一苦如此。此大地獄之大苦，佛若詳細說之，我等眾生，聞者皆死，故未見佛詳說。此見於經文。<br>　　今、日本國四十五億八萬九千六百五十八人，人人皆將墮此地獄。然、實無一人思其是必墮者也。例此弘安四年五月以前，日本上下萬人，未有一人思得將遭蒙古之攻者也。然只有日蓮一人知之，道出：「其時，日本國四十五億八萬九千六百五十八人之一切眾生，無一倖免，將受他國之攻，其大苦譬如水置釜中，急火乾柴於其下，而釜中眾小魚之惶惶然也」。<br>　　聞得此言，眾人皆謂：「此日蓮實是可怖，其言不遜，打之、逐之，流放外島，殺之可也。有信彼者須沒其田畝，收其財產，奪其領地」。而此五月，果見大蒙古之攻，極度迷惘之餘，遂亦有人思謂：「誠如所言者乎」？愴痛在懷，何能饒舌，然既有其事，故曰：「言中矣、言中矣！日蓮所言的中」，或又有思之為妖魔所言者。昔承久之會戰，隱岐法皇前，有京二品夫人等無知之女官等聚議，勸王興戰，反為義時所破，驚惶失措。今請見之！是誹謗法華經之科，是輕蔑日蓮之罰，由於誹謗經佛僧三寶之大科，現世此國現修羅道，後生必行無間地獄乎！此等全是弘法、慈覺、智證等三大師誹謗法華經之科；達摩、善導、律僧等誹謗一乘之科；增長此等眾人威勢之國主之科；及顧我國土生處，早作告誡，而不為用，反以怨報之大科。若言先例，是如吳王夫差不用伍子胥之諫，而滅於越王勾踐；殷紂王蔑忽比干之言，而為周武王所破。<br>　　然、光日女居士是以何宿習而信用法華經者乎？是故彌四郎大人之信心，而受其子之勸者耶？此功德既不虛，將與子共詣靈山淨土，無有可疑！<br>　　有名烏龍者，因謗法華經而墮地獄，其子云遺龍者，書法華經供養，親乃成佛。又、妙莊嚴王是惡王，受二子淨藏、淨眼之導而成娑羅樹王佛。其故，子肉母肉，母骨子骨同之也。松榮則柏悅，芝枯則蘭泣，無情之草木，悲喜尚同於友，何況親子之契？宿胎內者九月，落生後數年養育，原期老後有子可為負、為悼，不圖卻為子之悼，悲哉！彼今當如何，念子之心何其苦也、何其苦也！<br>　　思救子之金鳥，投身火中；念子之貧女，沈於恆河。彼金鳥，今之彌勒菩薩也；沈河貧女，生作大梵天王。何況今之光日上人，因思子心切而成法華經行者，母與子必得共赴靈山淨土。其時之對面，又將是何等喜悅、何等喜悅耶！恐恐。<br>　　八月八日　　　　　　　　　　　　　　　日　　蓮　花押覆陳光日上人"
		},
		{
			"_id": "16",
			"name": "覆光日女居士書",
			"context":
				"覆光日女居士書<br>......三綱今生斬斷，五障既為袪除。心月無翳，身垢盡消，即身成佛。可貴、可貴！本欲詳述，因在前作書已多，就此擱筆。恐恐謹言。<br>　　九月十九日　　　　　　　　　　　　　　　日　　蓮　印<br>　　　覆光日女居士　"
		},
		{
			"_id": "17",
			"name": "四恩抄",
			"context":
				"四恩抄<br><br>弘長二年正月十六日　四十一歲作<br>與工藤左近尉　　　　　　　　　<br>　　夫日蓮成此流罪之身，所感有二大事焉。<br>　　一是有大悅。其故，此世界名娑婆。娑婆者，忍之謂也。故、佛亦名能忍。此娑婆世界之內，有百億須彌山、百億日月、百億四州。其中之中央須彌山、日月、四州，有佛出世。此日本國，依其佛出世之國，是位於丑寅角之小島。此娑婆世界外之十方國土，皆是淨土，人心柔軟，無罵詈聖賢之惡事。我此國土，乃在十方淨土盡為所棄之十惡、五逆、誹謗賢聖、不孝父母、不敬沙門等科之眾生，墮三惡道，經無量劫，還來生此世界也。然、先世惡業之習氣未除，動輒作十惡、五逆、罵賢聖、不孝父母、不敬沙門者也。<br>　　故於釋迦如來出世，或以毒藥混食，或以刀杖、惡象、獅子、惡牛、惡狗等，欲以加害，或云犯女人，或云卑賤者、殺生者，或於行路相遇時覆面遮眼，或閉戶塞窗，或向國王、大臣諸人讒言，是邪見者、詈罵高貴人等。此見於大集經、涅槃經等。佛雖無如斯之失，祇因此國之癖習惡性，惡業眾生集聚出生，且第六天魔王亦不願此國眾生往他淨土，故藉事生非，謀為阻止。<br>　　此等之計謀，所詮，是不欲佛說法華經也。其故，魔王之習，有人作三惡道之業，則喜；作三善道之業，則歎。又作三善道之業者，不甚歎；或作三乘者，則甚歎。又作三乘者，不甚歎；作佛<br>之業者，則最為歎，並藉事為障。但耳聞法華經一文<br>一句，亦必成佛一事，第六天魔王此歎最甚，故千方百計留難，謀使人放棄信經之心。<br>　　而佛在世之時，雖云濁世，尚是五濁之始，且人猶畏佛力，貪、瞋、癡、邪見亦不強盛。然其時已有竹杖外道殺害神通第一之目連尊者，阿闍世王放惡象以危三界獨尊之釋迦，提婆達多殺害證果阿羅漢之蓮華比丘尼<br>，瞿伽利尊者誣陷智慧第一之舍利弗等事，何況世間五濁漸盛之際，更何況世入末代，稍信法華經者，受人嫉妒之事必夥歟。故、法華經法師品云：「如來現在，猶多怨嫉，況滅度後」。始見此文時，亦曾思何此之甚乎，今得知果如佛言不違矣。此是切身體會得知者也。<br>　　日蓮雖身無戒行，心未離三毒，然思若以此經，我既信之，亦令人結緣，世間當是於我十分安穩者乎！今入世末，有帶妻子之比丘受人歸依，亦有食魚肉之僧而受人歸依，且以為當然者矣。日蓮不帶妻子，不食魚肉，只以弘法華經之失，而以犯僧名滿四海，不殺螻蟻而得惡名遍及天下。恐當有似於釋尊在世時所受諸外道之毀辱。此祇因信法華經，較諸他人稍是如經文深信之故，遂有「惡鬼入其身」，而為嫉妒者乎？如是思之，如是卑賤、無智、無戒之我身，已載於二千餘年已前所說法華經之文，必值留難之佛記，誠是何等幸事耶，喜悅不已！<br>　　此身學文，漸二十四、五年。殊信法華經者，此六、七年間之事耳。又雖信之矣，懈怠之身，或以學文，或世間事障，一日僅一卷、一品及題目耳。自去年五月十二日，至今年正月十六日，此二百四十餘日間，晝夜十二時辰，修行法華經矣。其故，以法華經而成此身，可謂行住坐臥悉是讀行法華經，受生人間，何有甚於如此之喜悅耶？<br>凡夫之習，雖自勵而發菩提心，樂願後生，然一日十二時辰之間，思作修行者一時二時而已。此雖未思之，讀經或不讀經時，悉是在行法華經乎！無量劫間，輪迴六道、四生，或以謀叛，或以強盜、夜襲等罪，蒙國主禁咎，流罪、死罪當亦有之矣。而此是思弘法華經之心強盛，致遭惡業眾生之讒言，而作今流罪之身，定得為後生成道之益者乎？如是心無作為，晝夜十二時辰，悉是法華經之持經者，末代所難得者乎？<br>　　又、殊有喜悅者，無量劫間，輪迴六道，生值多處國主，或作寵愛之大臣、宰輔等，若爾則受封、蒙恩之事亦必多有之矣。然而，生值法華經流布之國主，於其國得聞法華經之名而修行，而蒙讒言、而施予流罪之國主猶未值焉。法華經云：「是法華經，於無量國中，乃至名字，不可得聞。何況得見，受持讀誦」。是以，此讒言之人、國主，於我身方是恩深之人歟！<br>　　習佛法者，必報四恩。四恩者，心地觀經云：<br>　　一、一切眾生恩。若無一切眾生，眾生無邊誓願度之願難發。又若無惡人留難菩薩，何得增長功德。<br>　　二、父母恩。受生六道，必有父母。其中或生於殺盜、惡律儀、謗法之家，己雖未犯其科，而其業成就。然今生之父母生我，使成信法華經之身，是較出生梵天、帝釋、四大天王、轉輪聖王之家，受領三界、四天下，而為人界、天界之四眾所恭敬，更為恩重，此是我今生之父母也。<br>　　三、國王恩。天有三光暖我身，地有五穀養我命，是皆國王之恩。且今生信法華經，值遇得離生死之國主，豈可因些許憎怨，而有輕忽之思耶！<br> 四、三寶恩。釋迦如來，無量劫間，立菩薩行時，集一切福德，分作六十四功德，以身得之，其一分我身自用，今餘六十三分留置此世界，誓言是供五濁雜亂時，非法盛行時，謗法者充滿國中時，無量守護善神不嘗法味，威光勢力減失時，日月失光，天龍不雨，地神、地味減弱時，草木、根莖、枝葉、華、藥等七味滅失時，十善國王之貪瞋癡倍增時，不孝父母、六親不睦時，供我弟子之無智、無戒，形則剃髮而為守護神所捨、活命無力之比丘比丘尼等維持生命之用。又、果地三分功德，二分我身自用，佛壽命本是在世百二十歲，八十即入滅，所餘四十年壽命，留置給與我等，其恩，以四大海水為硯水，燒一切草木為墨，一切獸毛為筆，十方世界之大地為紙，書而記之，亦何能報得佛恩也。<br>　　法恩者，法是諸佛之師，諸佛之貴是依於法，故思報佛恩之人，須報法恩。次言僧恩，佛寶、法寶必依於僧而住，譬無薪則無火，無大地則草木無從生。有佛法，如無僧為之傳習，如何能歷正法、像法二千年而傳至末法耶？故、大集經云：「五箇五百歲之後，云無智無戒之沙門有失而惱之者，須知此人是欲滅佛法之大明燈者也」取意，故、僧恩難報。<br>　　是以，更須報三寶之恩。昔有聖人雪山童子、常啼菩薩、藥王大士、普明王等，或是以身飼鬼，或鬻身之血髓，或是燒臂，或是捨頭。然、末代凡夫，蒙三寶之恩而不思為報，如何得成佛道？故、心地觀經、梵網經等說：「學佛法、受圓頓戒之人，須報四恩」也。<br>　　余是愚癡凡夫，血肉之身，三惑未斷一分，只因法華經故，而受罵詈、毀謗，及加刀杖、流罪，願以此擬之於諸大聖之燒臂、碎身、斷頭，此是第一之悅也。<br>第二之大歎者，法華經第四云：「若有惡人，以不善心，於一劫中，現於佛前，常毀罵佛，其罪尚輕。若人以一惡言，毀訾在家、出家、讀誦法華經者，其罪甚重」。見得此等經文，益起信心，遍身流汗，兩眼淚流如雨。因我一人出生此國，遂使多人造一生之業，是云歎也。打擲彼不輕菩薩之人，雖現身起改悔之心，罪猶難消，千劫墮阿鼻地獄。今結怨於我之輩，尚未起一分之悔心。<br>　　此等人必受之業報，大集經有云：「佛問云：『若有人於千萬億佛所，使佛身出血。於意云何？此人之罪，寧不多否』？大梵王答言：『若人只使一佛之身出血，無間之罪尚多。必經其數難計之劫，墮阿鼻大地獄中，何況出萬億佛身之血者。彼人之罪業果報能為盡說者，但除如來以外，別無他人矣』。佛言：『大梵王！若有為我，剃髮、著袈裟，雖片時未受禁戒之無戒者，人若惱之、罵詈、杖打者，所受之罪，較彼猶多』」。<br>　　弘長二年壬戌正月十六日　　　　　　　　日　　蓮　花押<br>　　　工藤左近尉大人<br>"
		},
		{
			"_id": "18",
			"name": "法華經題目抄",
			"context":
				"法華經題目抄<br><br>　　根本大師門人　日　　蓮　撰<br>　　南無妙法蓮華經<br>　　問云：不識法華經之意，僅限「南無妙法蓮華經」五字七字，一日一遍，一月乃至一年、十年、一生期間，只唱一遍，能不為輕重之惡所牽，不赴四惡趣，終而至於不退之位耶？<br>　　答云：是必然也。<br>　　問云：雖一再云火，手不取用不燒。雖一再云水，口不飲不止渴。只唱題目南無妙法蓮華經，既不解其義趣，何能免於惡趣耶？<br>　　答云：以師子之筋作琴弦，一奏餘弦悉斷。一聞梅酸，口則生津。世間不思議，尚且如是，何況法華經之不思議耶！鸚鵡學叫小乘四諦之名而生天；僅持三歸之人，遂免大魚之難。何況法華經題目是八萬聖教之肝心、一切諸佛之眼目。汝等何能疑其唱之不得離四惡趣耶？「正直捨方便」之法華經有云：「以信得入」。雙林最後之涅槃經云：「是菩提因，雖復無量，若說信心，則已攝盡」。<br>　　夫入佛道之根本，以信為本。五十二位之中，十信為本。十信之位，信心為初。縱無悟解，但有信心者，雖為鈍根，亦是正見者。縱有悟解，而無信心，乃是誹謗闡提者也。善星比丘，持二百<br>五十戒，得四禪定，熟諳十二部經者；提婆達多，雖記憶六萬八萬之寶藏，能現十八變，然此等有解無信者，聞今仍在阿鼻大城。迦葉、舍利弗等，是無解有信者也；蒙佛授記作華光如來、光明如來。佛說云：「生疑不信者，即當墮惡道」，是說有解無信者也。而今代世間學者云，僅祇信心而無解，但唱南無妙法蓮華經怎得免于惡趣等。此等人眾，經文若實，阿鼻大城難免矣！<br>　　是以，雖無解悟，能唱南無妙法蓮華經，必得免于惡道。譬如蓮華隨日而轉，蓮別無心也。芭蕉聞雷而長，此草並無耳也。我等如蓮華、芭蕉，法華經題目如日與雷。身攜犀角入水，水去身五尺。栴檀開一葉，則四十由旬之伊蘭變香。我等之惡業，如伊蘭與水；法華經題目，如犀角與栴檀之一葉。<br>　　金剛堅固，一切物所不能破，獨破於羊角與龜甲。尼俱類樹，大鳥不能折其枝，巢於睫毛之鷦鷯能破之。我等之惡業，如金剛、如尼俱類樹；法華經題目，如羊角、如鷦鷯。琥珀取塵，磁石吸鐵。我等之惡業，如塵如鐵；法華經題目，如琥珀、如磁石。須作如是想，常唱南無妙法蓮華經也。<br>　　法華經第一卷云：「無量無數劫，聞是法亦難」，第五卷云：「是法華經，於無量國中，乃至名字，不可得聞」。偶或聞得法華經名，亦非尋常事。故昔之須仙多佛、多寶佛雖出世，猶未道得法華經之名。釋迦如來是為法華經而出世，然四十二年間，秘而不說其名，及至佛年七十二時，始說妙法蓮華經。雖然，摩訶尸那、日本之邊國者仍未得聞其名，逾一千一十餘年，又三百五十餘年，纔得稍聞其名。<br>是以，能值遇此經之事，譬為三千年一開之優曇華，無量無邊劫一遇之一眼龜。較之立針於大地之上，自大梵天王宮投一芥子，欲使其貫針尖，值遇法華經題目猶難於此。較之於此須彌山立針，自另一須彌山，於大風狂吹之日，垂線使入針孔，值遇法華經題目猶難於此。是以，唱得此經之題目，須知是誠極尊貴也。生而盲者睜眼忽能見得父母等，其樂如何？為強敵所虜者，忽獲釋而歸見妻兒，其喜何似？當作此思也！<br>　　問云：但唱題目，有其證文耶？<br>　　答云：妙法華經第八云：「受持法華名者，福不可量」。正法華經云：「若聞此經，宣持名號，德不可量」。添品法華經云：「受持法華名者，福不可量」。此等之文，明見但唱題目，福不可量。<br>　　一部、八卷、二十八品，受持讀誦、隨喜護持等是「廣」。方便品、壽量品等受持乃至護持是「略」。但祇唱一四句偈乃至題目、或護持唱者是「要」。廣略要中，題目在「要」之內。<br>　　問云：妙法蓮華經五字能容得何許功德耶？<br>　　答云：大海能納眾流，大地持有情非情，如意寶珠雨萬財，梵王領三界。妙法蓮華經五字亦復如是，納一切九界之眾生及佛界。既納十界，亦盡收十界依報之國土。<br>　　首言妙法蓮華經五字納一切法之事，經之一字是諸經中之王，納一切群經。佛出世五十餘年之間，說八萬聖教，佛於人壽百歲時，壬申歲二月十五日夜半入滅。其後由四月八日至七月十五日，一夏九旬之間，一千人阿羅漢聚於結集堂，書置一切經。其後正法一千年間，一切經雖弘於五天<br>竺，猶未渡震旦國。入像法一十五年，後漢孝明皇帝永平十年丁卯之歲，佛經始渡。至唐玄宗開元十八年庚午之歲，渡來譯者一百七十六人，持來經律論一千七十六部、五千四十八卷、四百八十帙，是皆法華經之「經」一字之眷屬修多羅也。<br>　　先於妙法蓮華經以前，四十餘年間之經中，有名大方廣佛華嚴經之經。龍宮城有三本，上本十三世界微塵數品，中本四十九萬八千八百偈，下本十萬偈四十八品。此三本外，震旦、日本僅有八十卷、六十卷。阿含小乘經、方等般若之諸大乘經等，大日經梵本以三千五百偈結阿囉訶佉之五字，何況其餘諸尊之種子、尊形三摩耶，不知其數，而漢土但祇六卷七卷而已。涅槃經是雙林最後之說，漢土僅四十卷，梵本亦多於此。此等諸經，皆釋迦如來所說法華經眷屬之修多羅也。此外，過去七佛、千佛、遠遠劫諸佛之所說，現在十方諸佛之諸經，皆是法華經之「經」一字之眷屬也。<br>　　故於藥王品，佛對宿王華菩薩云：「譬如一切，川流江河，諸水之中，海為第一......眾山之中，須彌山為第一......眾星之中，月天子最為第一」。妙樂大師釋云：「已今當說，最為第一」。此「經」之一字中，納十方法界之一切經。譬如如意寶珠之納一切財、虛空之含萬象。「經」之一字勝一代，故、妙法蓮華四字又超過八萬法藏也。<br>　　妙者，法華經云：「開方便門，示真實相」。章安大師釋云：「發秘密之奧藏，稱之為妙」。妙樂大師受此文云：「發者，開也」。妙者，開之謂也。世間積財之藏，非鑰不開，不開則不見藏內之財。<br>　　華嚴經雖是佛說，然、佛於彼經未說開經之鑰。阿含、方等、般若、觀經等四十餘年諸經，雖<br>亦是佛說，然未開彼諸經之意，門既閉置，遂亦無一人得於彼諸經有悟，縱有以為得悟者，亦僅僻見而已。<br>　　而佛說法華經，開諸經藏，此時四十餘年九界眾生，始得見諸經藏內之財。譬如大地之上，有人畜、草木等，苟無日月之光，有眼之人亦不能見人畜、草木之色形，必有日月之出，始得知之。<br>　　爾前諸經，如長夜之闇；法華經本二門，如日月。諸菩薩之二目、二乘之眇目、凡夫之盲目、闡提之生盲，同於爾前諸經，不辨色形；入法華經時，門之月輪始出，菩薩之兩眼先悟，二乘之眇目次悟，凡夫之盲目次開，而生盲之一闡提，結未來開眼之緣，是皆「妙」一字之德也。<br>　　門十四品之一妙、本門十四品之一妙，合為二妙。門十妙、本門十妙，合為二十妙。門三十妙、本門三十妙，合為六十妙。門四十妙、本門四十妙、觀心四十妙，合為百二十重妙。六萬九千三百八十四字，一一字下，有一妙，總為六萬九千三百八十四妙。<br>　　妙者，天竺云薩，漢土云妙。妙者具之義，具者圓滿之義。法華經一一文字，一字一字具納六萬九千三百八十四字。譬如大海一渧之水，納一切河水，一如意寶珠小如芥子，雨一切如意寶珠之財。譬如枯於秋冬之草木，值春夏之日，生出枝葉、華。如爾前之秋冬草木之九界眾生，值法華經「妙」之一字之春陽夏日，開菩提心之華，而得成佛往生之。<br>　　龍樹菩薩大論云：「譬如大藥師，能以毒為藥」。大論此文是釋法華經妙德之文。妙樂大師釋云：「難治能治，所以稱妙」。總之，難遂成佛往生者有四人，第一是決定性之二乘，第二是一闡提人，第三是空心者，第四是謗法者。此等可由法華經而成佛，故法華經云妙也。<br>提婆達多為斛飯王之第一太子，淨飯王之甥，阿難尊者之兄，教主釋尊之堂弟，南閻浮提門閥高貴之人。拜師須陀比丘而出家，習十八變于阿難尊者，胸納外道之六萬藏、佛之八萬藏，行五法，其尊殆逾於佛。欲自立山頭、犯破僧罪，於象頭山築戒壇，招收佛弟子，<br>並教唆阿闍世太子云：「我殺佛，為新佛。汝何不殺父王，為新王」？阿闍世太子既殺其父王，提婆達多亟圖殺佛，投大石使佛身出血，打殺阿羅漢之華色比丘尼，五逆之內已具犯三逆。<br>　　更者，以瞿伽利尊者為弟子，阿闍世王為檀那，五天竺、十六大國、五百中國等之造一逆、二逆、三逆等者均網羅為提婆之一類。譬如大海之聚諸河、大山之集草木。智慧者聚于舍利弗，神通者從目連，惡人等黨於提婆。是以，厚十六萬八千由旬，其下有金剛風輪之大地裂開，提婆生身墮無間大城。第一弟子瞿伽利，亦生身入地獄，旃遮婆羅門女亦墮，波璃王亦墮，善星比丘亦墮。又此等諸人既生身墮入，五天竺、十六大國、五百中國、十千小國諸人皆見之。六欲、四禪、色、無色、梵王、帝釋、第六天魔王、閻魔法王等亦皆見覽。三千大千世界，十方法界之眾生亦皆聞及。咸思，雖歷大地微塵劫，亦不得出無間大城，雖劫石磨盡，阿鼻大城之苦亦不得盡也。<br>　　然於法華經提婆品，指為教主釋尊之舊師，授記天王如來，實不可思議。爾前諸經若實，法華經則是大妄語；法華經若實，爾前諸經則是大虛誑罪。提婆具犯三逆，此外，復作無量重罪，能作天王如來，況二逆、一逆等諸惡人之得道，其事之無可疑，譬如翻大地者之翻草木等、破堅石者之破軟草，故此經云「妙」。<br>　　於女人也，內外典貶之。三皇五帝之三墳五典，定其為諂曲者。故稱禍起于三女，亡國損人之<br>源以女人為本。內典中，初成道大法之華嚴經云：「女人地獄使，能斷佛種子；外面似菩薩，內心如夜叉」；雙林最後之大涅槃經云：「一切江河，必有迴曲。一切女人，必懷諂曲」，又云：「所有三千界，男子諸煩惱，合集為一人，女人之業障」等；大華嚴經文說：「能斷佛種子」。此等文意是謂女人成佛之種子枯焦。<br>　　譬如大旱魃時，虛空中起大雲，大雨降地下，似枯之無量無邊草木，雖能開花結，然已焦之種子不復生，雨愈猛，反促其腐。佛如大雲，說教如大雨，似枯之草木喻一切眾生，潤於佛教之雨，修五戒、十善、禪定等之功德，如開花結。焦種雖潤雨不復生，反促其腐者，譬喻女人雖遇佛教，不離生死，反損佛法，而墮惡道。是云「能斷佛種子」也。<br>　　涅槃經文是說一切江河必有迴曲，女人亦有諂曲者，謂水性柔，倘阻於堅如山石等物，則轉東轉西。女人亦復如是。女人之心譬喻為水，心弱如水，雖思為道理之事，若遇男人執心堅強，則如水遇阻，輒易流往異方。又如作畫於水，不能保留。女人以不信為體，故、當下以為然者，不久，又忽翻悔。佛者正直為本，故多曲之女人不得成佛，而有五障三從之說，五種障礙、三種順從之事。是以，銀色女經有云：「三世諸佛之眼，雖落大地，女人亦不得成佛」。大論云：「清風可捉，女人之心難捉」。<br>　　如此受嫌於諸經之女人，以文殊師利菩薩說「妙」之一字，忽得成佛，至為不審，故、寶淨世界多寶佛之第一弟子智積菩薩、釋迦如來弟子智慧第一之舍利弗尊者，舉四十餘年大小乘經之經文，謂龍女不能成佛，質難無效，而仍成佛。初成道之「能斷佛種子」，雙林最後之「一切江河，<br>必有迴曲」之文破失，銀色女經及大論之龜鏡落空，智積、舍利弗結舌閉口，人天大會，歡喜之餘，合掌贊歎，是均為「妙」一字之德。<br>　　此南閻浮提內有二千五百河，一一皆曲，恰如南閻浮提女人之心曲。但有名娑婆耶之河，其直如引繩，入于西海。信法華經之女人亦復如是。直往西方淨土，是乃「妙」一字之德。妙者，蘇生之義；蘇生者，復甦之義。譬如黃鵠之子死，其鶴母呼子安，則死子還活；鴆鳥入水，魚蚌悉死，若觸犀角，死者復甦。在爾前諸經，佛種焦死之二乘、闡提、女人等，若持「妙」之一字，已敗佛種還生。<br>　　天台云：「闡提有心，猶可作佛；二乘滅智，心不可生。法華能治，復稱為妙」。妙樂云：「但名大，不名妙者，一有心易治，無心難治。難治能治，所以稱妙」。此等文意是謂，大方廣佛華嚴經、大集經、大品般若經、大涅槃經等，題目上冠大字而無妙字，因但治生者不治死者故。法華經並死者亦能治，故釋云妙。是以于諸經，雖能成佛者亦不得成佛。其故，法華經能使難成佛者成佛，易成佛者更不待言，此理既明，說法華經後，趣諸經者無復有人矣。<br>　　而正像二千年已過，進入末法之當世眾生，欲遂成佛往生，其難更勝于在世之二乘、闡提等，何止百千萬億倍。此等眾生由觀經等四十餘年諸經，思離生死，妄矣、妄矣！女人于在世、正像末，總之一切諸佛一切經中，離法華經，不得成佛。<br>　　靈山聽眾、道場開悟之天台智者大師定云：「他經但記男、不記女......今經皆記」。釋迦如來，於多寶佛、十方諸佛之前，在摩竭提國王舍城之艮方，鷲山八年間所說法華經，智者大師親耳<br>所聞，佛說：「我五十餘年所說一代聖教，皆為利益眾生，但其中四十二年諸經，說女人不能成佛，今於法華經宣說女人成佛」。佛滅後一千五百餘年，去鷲山東北十萬八千里，遙隔山海，有名摩訶尸那國者，震旦國是也。此國出佛使，名天台智者大師，斷言女人離法華經不得成佛。<br>　　去尸那國三千里東方有國名日本，天台大師入滅二百餘年，出生此國，號傳教大師，著書名秀句云：「能化所化，俱無歷劫；妙法經力，即身成佛」，定言龍女之成佛。而當世女人雖即身成佛不易，然往生極樂憑法華則事無可疑。譬如江河入大海，雨自天降，較之猶為勢順易行。然、日本國一切女人不唱南無妙法蓮華經，而依女人不得往生成佛之雙觀、觀經等，一日唱彌陀名號六萬遍、十萬遍，既是佛之名號，看似巧便，然所憑是女人不成佛、不往生之經，故如空數他人財富，此全是受欺於惡知識也。是以，日本國一切女人之敵，較之虎狼，較之山賊海賊，較之父母之敵，較之奸婦，是不教法華經，而徒教人念佛者為甚也。<br>　　南無妙法蓮華經，一日唱六萬、十萬，乃至千萬遍等後，倘有餘暇，再偶爾口吟阿彌陀等諸佛名號，此方為信法華經之女人。而當世女人，一生之中，頻頻口唱彌陀名號，專修念佛之佛事，而於法華經，全不唱不供養，或者稍有使持經者讀法華經，但於念佛者則敬愛之如父母兄弟，於持經者則輕遇之若部屬。如此，猶自稱為信法華經。<br>　　夫淨德夫人許太子二人出家弘法華經，龍女誓言：「我闡大乘教，度脫苦眾生」。未曾誓言祇弘他經，不行此經也。今之女人祇行他經，不知弘法華經，希速改心、改心。南無妙法蓮華經、南無妙法蓮華經。<br>文永三年　正月六日於清澄寺，未時書畢。<br>日蓮 花押"
		},
		{
			"_id": "19",
			"name": "致富木函",
			"context":
				"致富木函<br>（富木殿御消息）<br>文永六年六月　四十八歲作<br>　　大師講之事，本月原在明性法師處，因其本月不便，稱如有他人可接辦者，願請其辦。尊處如何，乞示覆。如亦有不便，當再詢他人。恐恐。<br>　　六月七日　　　　　　　　　　　　　　　日　　蓮　花押　　　<br>　　　富木大人<br>"
		},
		{
			"_id": "20",
			"name": "覆富木書其一",
			"context":
				"覆富木書其一<br>（富木殿御返事）<br>文永七年　四十九歲作<br>　　白米一行器、與一斗六升，拜領。齋料將罄，得此大悅。一切容面晤時述之。　　　　　　　　<br>　　乃　時　　　　　　　　　　　　　　　　　　　　　花押<br>　　　富木大人"
		},
		{
			"_id": "21",
			"name": "真間釋迦佛供養書",
			"context":
				"真間釋迦佛供養書<br>（真間釋迦佛御供養逐狀）<br>文永七年九月　四十九歲作<br>　　釋迦佛造立之事。自無始曠劫，猶未顯之己心一念三千之佛，今造立之乎？誠欲疾往奉拜。「欲令眾生，開佛知見......然我實成佛已來」者此也。但佛開眼之事，可由伊予法師，速為行之。奉讀法華經一部，使深入<br>佛之六根，作生身之教主釋尊而奉迎之。若非自身及子，則不當矣。領內佛堂之事，已囑託大進阿闍梨。須再三奉拜，與此佛結緣也。昔聞曾造大黑供養，其後當曾為世間事而興歎者乎？此度將是如大海之潮滿，如月之盈，增福延壽，後生必在靈山，須如是思之。<br>　　九月二十六日　　　　　　　　　　　　　日　　蓮　花押<br>　　　覆陳　富木大人"
		},
		{
			"_id": "22",
			"name": "真言七重勝劣事",
			"context":
				"真言七重勝劣事<br>　　<br>文永七年　四十九歲作<br>與富木常忍　　　　　<br>一　法華、大日二經七重勝劣事<br>二　尸那、扶桑人師判一代聖教事<br>三　鎮護國家三部事<br>四　宮內有三寶、當內典三部事<br>五　歸伏天台宗眾人四句事<br>六　今經之位配人事<br>七　三塔事<br>八　日本國佛神座席事<br>　　法華‧大日二經七重勝劣事<br>　　　　　　　　　已今當第一　　　　　　　　　　　　　　本門第一　　　<br>　法華經第一　　　「藥王今告汝」、「於諸經中，最在其上」　迹門第二<br>　涅槃經第二　　　「是經出世」　無量義經第三　　「次說方等、十二部經、摩訶般若、華嚴海空」、「真實甚深、真實甚深」<br>　華嚴經第四<br>　般若經第五<br>　蘇悉地經第六　　上云：「於三部中，此經為王」。中云：「猶不成就者，當作此法，決定成就。所謂乞食、精勤、念誦、大恭敬、巡八聖跡、禮拜行道，或復轉讀、大般若經七遍、或一百遍」。下云：「三時常讀，大乘般若等經」。<br>大日經第七　　　三國未弘通法門也<br>　　尸那‧扶桑人師判一代聖教事<br>華嚴經第一　　<br>涅槃經第二　　南北之義。晉齊等五百餘年，三百六十餘人，以光宅為長。<br>法華經第三　　<br>般若經第一　　吉藏之義。梁代人。<br>法華經第一　　南岳弟子<br>涅槃經第二　　天台智者大師之義。陳隋二代人。<br>華嚴經第三　　妙樂等用之　深密經第一　<br>法華經第二　　玄奘義。初唐、太宗御宇之人。<br>般若經第三　<br>華嚴經第一<br>法華經第二　　法藏、澄觀等義。中唐、則天皇后御宇之人。<br>涅槃經第三　<br>大日經第一　<br>法華經第二　　善無畏、不空等義。唐末、玄宗御宇之人。<br>諸　經第三　<br>法華經第一　<br>涅槃經第二　　傳教義。人王五十代、桓武御宇，及平城、嵯峨御宇之人。比叡山延曆寺。<br>諸　經第三　　　　　　<br>大日經第一　<br>華嚴經第二　　弘法義。人王五十二代嵯峨、淳和二代人。東寺、高野等。<br>法華經第三　　　　　　<br>大日經第一　<br>法華經第二　　慈覺義。以善無畏為師，仁明、文德、清和三代。叡山講堂總持院。智證同，園城寺。<br>諸　經第三　　　　　　　鎮護國家三部事<br>法　華　經　　　<br>密　嚴　經　　不空三藏。大曆置之於法華寺。二年改護摩寺，立法華寺。<br>仁　王　經 中央法華經，士兩部大日。<br>　　　　　　　　　　　<br>法　華　經　　　<br>淨　名　經　　聖德太子。人王三十四代、推古天皇御宇，置之於四天王<br>勝　鬘　經　 寺，攝津國難波郡佛法最初寺。<br>　　　　　　<br>法　華　經　　<br>全光明經　　　傳教大師。人王五十代、桓武天皇御宇，置之於比叡山延<br>仁　王　經 曆寺止觀院。年分得度者一人是遮那業，一人是<br>止觀業。<br>　　　　　<br>大　日　經<br>金剛頂經　　　慈覺大師。人王五十四代、仁明天皇御宇，置之於比叡山<br>蘇悉地經 東塔西總持院。御本尊是大日如來，安置金蘇二疏十四卷。<br>　　宮內有三寶、當內典三部事<br>　　神　璽　　國之玉印。<br>　　寶　劍　　禦國敵之器。平家亂時，沈海不見。<br>　　內侍所　　天照太神浮影之神鏡，受左馬頭賴茂攻時燒失。　　歸伏天台宗眾人四句事<br>一　身心俱移　　　三論嘉祥大師<br>　　　　　　　　　華嚴澄觀法師<br><br>　　　　　　　　　真言善無畏、不空<br>二　心移身不移　　華嚴法藏<br>　　　　　　　　　法相慈恩<br><br>三　身移心不移　　慈覺大師<br>　　　　　　　　　智證大師<br><br>四　身心俱不移　　弘法大師<br>　　今經之位配人事<br>　　　　　　　　鎌倉大人<br>　　征夷將軍　　 無量義經　　　　　　　<br>　　攝　　政　　　　　　涅　槃　經<br>　　院　　　　　　　　　迹門十四品<br>　　天　　子　　　　　　本門十四品　　三塔事<br>　　中　堂　　傳教大師建立　置止觀、遮那二業。御本尊是藥師如來，延曆年中建立，當於王城之丑寅。桓武天皇所崇重，云天子本命之道場也<br>　　止觀院　　　　　　　　 天竺靈鷲山，震旦天台山，扶桑云比叡山，<br>本院 三國傳燈佛法，極於此。<br>　　講　堂　　慈覺大師建立 云鎮護國家道場。御本尊為大日如來，承<br>總持院 和年中建立，止觀院西，置真言三部。<br>　　　　　　　　　　　　　　云東塔。傳教弟子，是第三座主。<br>　　西塔<br>　　釋迦堂　　圓澄建立　　　傳教之弟子也。<br>　　 寶幢院<br>　　橫川<br>　　觀音堂　　慈覺建立<br>　　楞嚴院<br>　　日本國佛神座席事<br>　　問：吾朝以何佛為首座，何法為首座，何僧為首座耶？<br>　　答：以觀世音菩薩為首座，以真言法為首座，以東寺僧為首座也。　　問：日本人王三十代，佛法始為傳來，其後，雖有山寺種種，唯延曆寺定為天子本命道場，定為鎮護國家之道場。然則，日本最初之本尊釋迦當為首座，若不然，延曆寺之藥師如來當為首座者歟。又、代代帝王書有誓文，作山之弟子，故當以法華經為法之首座，以延曆寺僧為僧之首座者。何不以佛為本尊，而以菩薩居諸佛之首座耶？<br>　　答：誠是道理。雖然，慈覺時，叡山成真言之山，東寺本為弘法真言所建立，皆是真言師也。皆是真言師故，以東寺為本而崇真言。崇真言故，以觀音為本尊，真言本說菩薩勝佛。故、宮內每年正月八日，內道場之修法，皆召東寺第一長者行之，若第一長者無暇，第二長者行之，不可及於第三。故、佛為觀音，法為真言，僧為東寺法師也。云比叡山居鬼門之方，下之譬如武士，而不崇之。故、日本其將亡國乎！<br>　　問：神之次第如何？<br>　　答：天照太神為首座，八幡大菩薩為二座。已下之神，有三千二百三十二社也。"
		},
		{
			"_id": "23",
			"name": "覆富木書其二",
			"context":
				"覆富木書其二<br> （土木殿御返事）<br>文永八年九月　五十歲作<br>於相模依智　　　　　　<br>別名：依智滯在御書　　<br>　　有上之責，信法華經之色乃更顯矣。月虧而後滿，潮退而後漲，無可疑也。此亦有罰而必有德，何以歎為！<br>　　此十二日酉時，蒙咎，寄押於武藏守大人，十三日丑時出鎌倉，配流往佐渡之國。現時本間領地之依智，有依智之六郎左衛門尉大人之代理，名右馬太郎者在焉，寄押於此。此後四五日將滯留在此。<br>　　君之興歎固屬當然，惟此是本所期之一定者也，不歎矣。至今頭猶在頸未斬，殊非本意。以法華經之故，過去若是被斬首者，當不祇是如此之賤身乎？又、經云：「數數見擯出」者，既謂多度受責而消重罪，方得成佛，故我之苦行乃自身之志也。<br>　　九月十四日　　　　　　　　　　　　　　日　　蓮　花押<br>　　　覆富木大人<br>"
		},
		{
			"_id": "24",
			"name": "寺泊書",
			"context":
				"寺泊書<br>寺　泊　書（寺泊御書）<br>文永八年十月　五十歲作<br>與富木常忍　於越後寺泊<br>　　鵝目一串，敬領。有志諸人，來集一處，可共聽聞。<br>　　今月十月也十日，發相州愛京郡依智鄉，經武藏國久目河之宿所，歷十二日達越後國寺泊之港。自此欲渡大海至佐渡國，順風不定，航期難知。來此道中之事，心難想像，亦筆所難述，但請推度可耳！又此事早已覺悟，何能今始為歎，止之。<br>　　法華經第四云：「而此經者，如來現在，猶多怨嫉，況滅度後」，第五卷云：「一切世間，多怨難信」。涅槃經三十八云：「爾時一切，外道眾，咸作是言：大王......今者唯有，一大惡人，瞿曇沙門......一切世間惡人，為利養故，往集其所，而為眷屬，不能修善。術力故，調伏迦葉，及舍利弗、目犍連等」。此涅槃經文，是一切外道，說其本師、二天三仙所說經典，為佛陀所毀，而出之惡言。<br>　　法華經之文，非為怨於佛之經文。天台之意云：「一切聲聞、緣覺並樂近成菩薩」取意。不欲聞、不欲信、不當其機，出言雖未至於謗，皆定是怨嫉者矣。以在世推滅後，一切諸宗學者等皆如外道。彼等所云一大惡人者，當是日蓮；一切惡人集之者，日蓮弟子等是也。彼之外道，是將先佛說教流傳之後，謬解而使為怨於後佛者。今諸宗學者等，亦復如是。所詮，依佛教起邪見，目眩者以為是大山自轉。今八宗、十宗等多門之故，諍論不休。<br>　　涅槃經第十八有贖命重寶法門，天台大師料簡云：「命者，法華經也。重寶者，涅槃經所說前三教也」。但涅槃經所說圓教如何？此是將法華經所說佛性常住，重為說之，使歸本，以涅槃經之圓常，攝於法華經。涅槃經之得分，但限前三教。天台玄義之三云：「涅槃贖命重寶，重扺掌耳」。籤三云：「今家引意，指大經部，以為重寶」。天台大師四念處之文，引法華經之「雖示種種道」之文，已先定四味又為重寶。若爾，法華經先後諸經乃是為法華經之重寶。世間學者思以為「此是天台一宗之義，諸宗不用」。<br>　　日蓮案之云，八宗十宗等，皆起於佛滅之後，是論師人師之所立，以滅後之宗，不可計量釋尊在世所說之經文。天台之所判，因合於一切經，不可視為屬於一宗而棄之。諸宗學者等，執於自師之誤，故或寄事於機，或讓於前師，或欺誑賢王，終則惡心強盛，生起鬥諍，損無失者以之為樂。<br>　　諸宗之中，真言宗殊以僻案為甚。善無畏、金剛智等思云：「一念三千，天台極理，一代肝心也。顯密二道，可為詮之心地之三千，且置之。此外，印與真言，佛教最要」。其後，真言師等，寄事於此義，對無印及真言之諸經，悉貶之如外道之法。或稱其義云：「大日經，釋迦如來之外說」，或稱：「教主釋尊第一之說」，或稱：「現釋尊說顯經，現大日說密經」。<br>　　此等皆是不得道理，致生起無數僻見。譬如不辨乳色者，雖作種種邪推，仍不合於本色。又如盲人摸象之譬。今汝等當知，大日經等若在法華經已前，則如華嚴經等；在法華經以後，則如涅槃經等。　　又、天竺之法華經亦有印及真言，譯者略之，羅什名之為妙法經。加以印與真言，善無畏名之為大日經者歟。譬如正法華、添品法華、法華三昧、薩芸芬陀利等也。佛滅後，於天竺得知此詮者，龍樹菩薩；於漢土始得之者，天台智者大師也。真言宗之善無畏等、華嚴宗之澄觀等、三論宗之嘉祥等、法相宗之慈恩等，名雖依其自宗，心則屈於天台宗。其門弟等不知此事，如何得免謗法之失乎？<br>　　或有人難日蓮云：「不知機而強立粗義，故值難」。或有人云：「如勸持品，是深位菩薩之義，與安樂行品有違」，或有人云：「我亦知此義，不說耳」，或有人云：「唯教門耳，理具知之」。昔有卞和之斷足，清丸詆稱穢丸，幾及死罪，時人笑之。唯笑人者未見留善名，汝等之邪難亦當如是耳！<br>　　勸持品云：「有諸無智人，惡口罵詈」等，日蓮當於此文，汝等何以不入此經文？又、「及加刀杖者」，日蓮身讀此經文，汝等何以不讀此經文？「常在大眾中，欲毀我等故」，「向國王大臣，婆羅門居士」，「惡口而顰蹙，數數見擯出」。數數者，屢度也。日蓮擯出眾度，流罪二度。<br>　　法華經是三世說法之儀式也。過去之不輕品，是今之勸持品；今之勸持品，是過去之不輕品也。今之勸持品，未來可為不輕品。其時，日蓮即可為不輕菩薩。<br>　　一部八卷二十八品，天竺之經、聞布於一由旬，定當有更多品。今漢土日本之二十八品，是略中之要。正宗置之，至流通分，寶塔品三箇敕宣，被於靈山虛空之大眾，勸持品之二萬、八萬、八十萬億等大菩薩之誓言，日蓮智淺，雖所不及，但「恐怖惡世中」之經文是指末法之始。此「恐怖惡世中」之次下，安樂行品等云：「於後末世」。同本異譯之正法華經云：「然後末世」，又云：「然後來末世」，添品法華經云：「恐怖惡世中」。<br>　　現當其世，雖有三類敵人出現，但八十萬億那由佗之諸菩薩不見一人。如湖涸無水，月虧不滿。必水清而後映月，木植而後鳥棲乎！日蓮乃作八十萬億那由佗諸菩薩之代官而言之，請彼諸菩薩之加護者也。<br>　　此居士承著其伴往佐渡國，然既多耗用費，且又有諸多煩瑣，故於此先為遣還。厚志豈須今始言之，此意請為轉達眾人，但尤關心者是囹僧等也。得便時希早早使其聞之。惶恐、惶恐！<br>　　十月二十二日酉時　　　　　　　　　　　日　　蓮　花押<br>　　　富木大人<br>"
		},
		{
			"_id": "25",
			"name": "覆富木居士書其一",
			"context":
				"覆富木居士書其一<br>（富木入道殿御返事）<br>文永八年十一月　五十歲作<br>於佐渡塚原　　　　　　　<br>別名：願望佛國事　　　　<br>　　此時已入十一月下旬，昔在相州鎌倉嘗思四季變化，殆是萬國皆同者歟。抵此北國佐渡後二月，寒風頻吹，霜雪雖有不降之時，總不見陽光。八寒現身感之。人心同於禽獸，不知主師親。何況佛法之邪正、師之善惡，更何能思及耶！此等且置之。<br>　　前十月十日承遣來之居士，於寺泊還時，曾書法門奉陳，想已有所揣量。事已在眼前，佛滅後二千二百餘年，月氏、漢土、日本、一閻浮提內，「天親、龍樹，內鑒冷然，外適時宜」。天台、傳教，粗有釋之而未弘，所餘之一大事秘法，於此國初弘之者，非日蓮其人耶？<br>　　前相已顯，昔正嘉之大地震，是前代未聞之大瑞。神世十二、人王九十代、佛滅後二千二百餘年間，未曾有之大瑞也。神力品云：「以佛滅度後，能持是經故，諸佛皆歡喜，現無量神力」、「如來一切所有之法」。若弘得此大法，爾前門之經教，無一分之益矣。傳教大師云：「日出星隱」，遵式記云：「末法初照西」。<br>　　法已顯，前相超過先代，日蓮粗勘之事，是時之使其然也。經云：「有四導師，一名上行」，又云：「惡世末法時，能持是經者」，又云：「若接須彌，擲置他方」。<br>　　又、前煩蒐集一切經之要文、大智度論之要文五帖，望存於一處。其他論釋之要文亦不可散置。又、小僧等之學問談義不可荒怠，希為傳告，而於流罪之事，勿須深歎。勸持品云，不輕品云。命有限，不可惜，終所願者，佛國也。<br>　　文永八年十一月二十三日　　　　　　　　日　　蓮　花押<br>　　　覆富木居士大人<br>　　小僧數人遣還，此國及居所情況可詢之，筆端難載。"
		},
		{
			"_id": "26",
			"name": "佐渡書",
			"context":
				"佐渡書<br>佐　渡　書（佐渡御書）<br>文永九年三月　五十一歲作<br>與弟子檀那　　　　　　　<br>別名：覆富木等書　　　　<br>此文予富木大人、三郎左衛門大人、大藏塔之十郎居士大人等、棧敷女居士，及一一望其能讀之諸人。京、鎌倉死於軍之諸人，希書告。外典抄、文句二、玄四之本末、勘文、宣旨等，希託交來此諸人。<br>　　世人畏懼者，火光劍影與此身之死耳！牛馬猶惜其身，何況人身。癩人猶惜其命，何況常人。佛說：「以七寶布滿三千大千世界，不如以手小指供養佛經」取意。雪山童子投身、樂法梵志剝皮，可惜者無過身命，以之布施而習佛法，必得成佛。捨身命之人，於佛法能惜他寶耶？又於佛法惜其財寶者，豈能望其更捨身命耶！<br>　　於世間之法，有為圖報重恩而捨命者，又有為主君而捨命之人，雖是難得，其數實不少。男為恥捨命，女為男捨命。魚惜命故，游於池而嘆其淺，於池底掘穴而居，然猶欺於餌而吞鉤。鳥栖木而畏其低，居其上枝，然猶欺於餌而落網。人亦如是，常以世間細故而喪失身命，而為重要之佛法捨之者則難。是以，成佛之人亦無之矣！<br>　　佛法攝受、折伏，依於時，譬如世間之文武二道。昔之大聖，依時行法。雪山童子、薩埵王子，人責其須以身布施而求法，乃是菩薩行，遂捨身。不欲肉時，何必捨身？無紙之世，以身之皮作紙；無筆之時，以骨為筆可也。<br>　　破戒、無戒者受毀，持戒、正法行用之世，須堅持諸戒。以儒教、道教制止釋教之日，須如道安法師、慧遠法師、法道三藏等，不惜身命而論於王。釋教中，小乘、大乘、權經、實經雜亂，明珠與瓦礫，牛驢二乳不辨時，如天台大師、傳教大師等，須嚴格分別大小、權實、顯密。<br>　　畜生之心欺弱畏強，當世學者等如畜生也。蔑視智者之弱，懾於王法之邪是云諛臣。伏強敵而後知力士。惡王壞正法，以邪法僧等為同黨，欲滅智者時，持心如師子王者，必得成佛。例如日蓮。此非傲慢，護惜正法之心強盛故。徒傲者，必值強敵而畏心出現。例如修羅之傲，受責於帝釋，化成小身，隱匿於無熱池之蓮花中。正法雖祇一字一句，倘合時機，必可得道。學習千經萬論，倘時機相違，無用也。<br>　　寶治之會戰已歷二十六年，今年二月十一日、十七日，又起戰事。外道惡人，難破如來正法，佛弟子等必破佛法，如師子身中之蟲食師子。大果報之人，他敵所難破，而破於其親。藥師經云：「自界叛逆難」者是也。仁王經云：「聖人去時，七難必起」。金光明經云：「三十三天，各生瞋恨，由其國王，縱惡不治」。<br>　　日蓮雖非聖人，如說受持法華經，故如聖人。又以兼知世間事法，預書置之，無有違誤。現世之預言既無違誤，後生之事豈可置疑！日蓮是此關東一門之棟梁也、日月也、龜鏡也、眼目也。棄捨日蓮時，七難必起，去年九月十二日蒙咎時，放大音聲而呼叫者，此事也。纔六十日乃至百五十日，大難起矣！此尚是華報，實果成時，悲嘆更當如何？<br>　　世間愚者疑云：「日蓮倘是智者，何值王難哉」？此問，日蓮早所料及。有打父母之子，阿闍世王是也。有殺阿羅漢、出佛身血者，提婆達多是也。六臣讚之，瞿伽利等悅之。<br>　　日蓮今世是此一門之父母，如佛、阿羅漢。然施予流罪，此一門主從皆喜，盡是可憐無恥之輩。謗法之法師等，其過已為張顯，雖有所嘆，然亦未嘗不以日蓮之被罪而暫有喜悅也。後日彼等將受之苦，必不劣於日蓮一門之此日也。例如藤原泰衡之伐弟、伐九郎判官之喜悅終不得久也。亡一門之大鬼已入此國，法華經云：「惡鬼入其身」者是也。<br>　　又、日蓮之受責亦無非與先業有關。不輕品云：「其罪畢已」。不輕菩薩之受無量謗法者罵詈打擲，亦必是先業之所感。何況日蓮今生出生於貧窮下賤之旃陀羅家。心雖稍似有信法華經，身似人身之畜身也。混食魚肉之父母、赤白二渧交合所生之肉身，其中識神宿焉。如濁水之映月，糞囊之裹金也。心信法華經之故，梵天、帝釋亦所不懼。身是畜生之身，色心不相應之故，乃受辱於愚者。<br>　　心之對身，乃有月金之譬。又思及過去之謗法，誰人得知勝意比丘之魂、大天之神耶？是輕毀不輕之流輩乎？失心之餘殘乎？五千上慢之眷屬乎？又莫非大通第三之餘流乎？宿業難知。鐵以錘鍊而成劍，賢聖必試之以罵詈。此度我之蒙咎，非謂有世間一分之失，全是為於今生得消先業重罪，後生得脫三惡之大苦也。<br>　　般泥洹經云：「有當來世，假被袈裟，於我法中，出家學道，懶惰懈怠，誹謗斯等、方等契經。當知此等，皆是今日，諸異道輩」。見此經文者，應知自身之恥。今我等出家，著袈裟而懶惰、懈怠，是乃佛在世之六師外道之弟子也，佛記如是。法然一類、大日一類，號念佛宗、禪宗，於法華經以「捨閉閣拋」四字而加制止，獨立權教之「彌陀稱名」，號「教外別傳」，貶法華經為指月之指，謔笑誦經為空數文字者，是六師之末流於佛教中重現也。<br>　　可嘆乎！涅槃經所云：「佛放光明照地下一百三十六地獄，罪人無有一人」，以由法華經壽量品皆成佛故。但有名一闡提人之謗法者，為地獄監守者所留，彼等子孫蕃殖，是今世日本國之一切眾生。<br>　　日蓮過去種子，亦是謗法者，今生初為念佛者之數年間，見法華經行者亦曾譏笑「未有一人得者，千中無一」。今自謗法醉醒後見之，如醉酒者打父母而悅，醉醒後興嘆，然徒嘆何用，此罪難消矣。何況過去之謗法深染於心中。<br>　　見經文有云，烏之黑也、鷺之白也，皆出於先業之深染。外道不知而云自然。余欲顯今人之謗法而助之，然彼等多強辯其自身無謗法，而於法然之書，稱閉法華經之門一事，輒左右其詞。念佛者姑置之。天台、真言等諸人亦竟與彼等同其聲氣。今年正月十六日、十七日，佐渡國念佛者<br>等數百人，印性法師為其首，來謂日蓮云：「法然上人非是教人拋法華經，而是欲一切眾生均來念佛也，大師以此大功德，其獲往生無疑。如上所書，流來此島之山僧等及寺法師等均贊稱善哉、善哉，汝如何破之」？較諸鎌倉念佛者，更見其淺薄，誠是可憐！<br>　　日蓮前生、今生以及先前之謗法，彌為深重。而為斯人之弟子，出生此國者，今後究將如何？般泥洹經云：「善男子！過去曾作、無量諸罪、種種惡業。是諸罪報，或被輕易，或形狀醜陋，衣服不足，飲食粗疎，求財不利，生貧賤家，及邪見家，或遭王難」，又云：「及餘種種、人間苦報，現世輕受，斯由護法，功德力故」。<br>　　若無日蓮，此等經文，殆不將盡成佛之妄語乎？一、或被輕易，二、或形狀醜陋，三、衣服不足，四、飲食粗疎，五、求財不利，六、生貧賤家，七、及邪見家，八、或遭王難等。此八句祇唯日蓮一人以身體得耳！<br>　　登高山者必有下時，我輕別人，我身還為別人輕易。譏毀形狀端嚴之人，得醜陋之報。奪人衣食者，必成餓鬼。嗤笑持戒尊貴者，必生貧賤之家。譏諷正法之家，必生邪見之家。笑善戒者，生作賤民，遭遇王難。是乃常途之因果定法也。<br>　　日蓮，不居此因果。過去輕易法華經行者之故，法華經是如月月相映，星星交輝，華山疊現，珠玉爭光之經，揚之抑之，任意嘲弄之故，乃值此八種大難者也。此八種，原是於盡未來際，一一出現者，因日蓮強責法華經之敵故，一時聚起。譬如鄉郡之民，欠繳地頭稅金、利息，平日亦未見強討，歲月遷延，此度因欲離其所，一時償付。「斯由護法功德力故」者是也。<br>　　法華經云：「有諸無智人，惡口罵詈等，及加刀杖者......向國王大臣、婆羅門居士......數數見擯出」。獄卒不責罪人，無有能出地獄者。無當世之王臣，日蓮過去謗法之重罪難消。日蓮如過去之不輕，當世眾人如彼輕毀之四眾。人雖不同，其因則一。殺父母者其人各異，墮無間地獄則同。行不輕之因，何為日蓮一人不為釋迦佛？又彼諸人，能不稱是跋陀婆羅等耶？但於千劫阿鼻地獄受責事，實於心不忍耳，然又如之何？<br>　　彼輕毀之眾，始雖謗之，其後信伏隨從，罪滅多分，稍餘者，抵殺父母千人之大苦。當世諸人仍無悔心，將如譬喻品之所說，經無數劫之苦，或將度三五之塵點劫歟。<br>　　此姑置之。有似為信日蓮者，見日蓮如斯而起疑，不祇棄捨法華經，反至教訓日蓮，以聰明自居之僻人等，將長墮阿鼻地獄較念佛者更甚，實是可憐之至！修羅云：「佛十八界，我是十九界」。外道云：「佛一究竟道，我是九十五究竟道」。彼等亦如是云：「日蓮方丈雖是師父，奈過於強硬，我等須柔和弘揚法華經」。此適如螢火之笑日月、蟻塚之低華山、井池之小河海、烏鵲之嘲鸞鳳，可哂也！<br>　　南無妙法蓮華經。<br>　　文永九年 太歲壬申三月二十日　　　　　　　　　日　　蓮　花押<br>　　　與日蓮弟子檀那等<br>佐渡之國缺紙，一一書之事繁，然若遺漏一人又恐生怨。此信可集有志之人共覽、研讀，以令安心。世間既有令人嘆息之大事，小事何足嘆矣！現時死於戰亂者眾，無論是否屬實，豈有不悲傷者。伊澤居士、酒部居士，今則如何？河邊山城得行寺大人等又如何？希來信書告。外典書之貞觀政要、一怍文史書籍、八宗相傳書等，希著意送來，無此則書信亦難下筆也。"
		},
		{
			"_id": "27",
			"name": "覆富木書其三",
			"context":
				"覆富木書其三<br>（富木殿御返事）　　<br>　　　　　　　　　　　　　　　　　　　　文永九年四月　五十一歲作<br> 於佐渡一之谷<br>　　覆啟　　　　　　<br>　　日蓮臨終，無有一分之疑。受斬時，殊為喜悅！可思作是遇大賊，以大毒易寶珠歟。<br>　　錢如數收得，厚志難以言報。法門之事，日前書付四條三郎左衛門尉大人，其書希善覽焉。粗粗勘見經文可知，日蓮之為法華經行者之事，無有可疑。而今未蒙天之加護者：一是諸天善神，去此惡國之故乎？二是善神不嘗法味，無威光勢力之故乎？三是大惡鬼入三類之心中，梵天帝釋，力所不及之故乎？一一之證文道理，容後書奉。<br>　　但此生是早有所決心者，今亦未有悔意，更無所謂遺恨。諸多惡人，亦是善知識也。攝受、折伏之二義，概依佛說，全非私曲。萬事期於靈山淨土。恐恐謹言。<br>　　卯月十日　　　　　　　　　　　　　　　日　　蓮　花押<br>　　　富木大人"
		},
		{
			"_id": "28",
			"name": "覆富木書其四",
			"context":
				"覆富木書其四<br>（土木殿御返事）<br>文永十年七月　五十二歲作<br>　　鵝目二貫，收得。大田大人與君，二人之厚意乎！<br>　　伊予法師是有器量之人。今年留之於此，蒙咎未得赦，勿須歎息。今世，日本國必有憂患，是所既知，其將如諫文之所言乎！日蓮之生死縱為不定，妙法蓮華經五字之流布，無可疑歟。<br>　　傳教大師欲弘其本意之圓宗於日本，但定慧早於存生時弘之，圓戒則於死後顯得。是事法，故有一重大難者乎！佛滅後二千二百二十餘年，今壽量品之佛與肝要之五字未流布。若論現時果報，恐將超越傳教、天台，勝過龍樹、天親歟。若無文理之證，大慢豈有逾於此者耶？<br>　　章安大師讚天台云：「天竺大論，尚非其類；真丹人師，何勞及語？此非誇耀，法相然耳」。日蓮又復如是，龍樹、天親等，尚非其類。此非誇耀，法相然耳。故、天台大師指日蓮云：「後五百歲，遠沾妙道」。傳教大師慕戀當世云：「末法太有近」。幸哉！我身當於「數數見擯出」之文。悅哉、悅哉！此覆諸人，餘不贅述，止筆。<br>　　七月六日　　　　　　　　　　　　　　　日　　蓮　花押<br>　　　覆富木大人"
		},
		{
			"_id": "29",
			"name": "致富木書其一",
			"context":
				"致富木書其一<br>（富木殿御書）<br>文永十一年　五十三歲作<br>別名：道中御書　　　　<br>　　　飢渴不堪言，米雖一合難買，其必餓死乎！此間諸僧悉皆遣回，但留一人，此情可詢歸去諸僧。<br>　　十二日酒輪，十三日竹下，十四日車返，十五日大宮，十六日南部，十七日抵此。雖尚未定，此山大體有合我意，暫將留此歟。終成一人流浪日本國。又、若留身於此，希來此一晤。恐恐謹言。<br>　　十七日　　　　　　　　　　　　　　　　日　　蓮　花押<br>　　　富木大人"
		},
		{
			"_id": "30",
			"name": "覆富木書其五",
			"context":
				"覆富木書其五<br>（土木殿御返事）<br>　　（前缺）<br>　　非褒美之辭，實器量者也。來年正月擬使與大進阿闍梨法師同往越中。白小袖一件收到。今年日本國一同飢荒，而佐渡國自七月七日後，自天忽有石灰蟲，如雨而下，一時稻穀受損，加以疫病處處流行，人人難逃死難歟。諸事，紙上難盡。恐恐謹言。<br>　　十一月三日　　　　　　　　　　　　　　日　　蓮　花押<br>　　　覆富木大人"
		},
		{
			"_id": "31",
			"name": "法華行者逢難事",
			"context":
				"法華行者逢難事<br><br>文永十一年正月　五十三歲作<br>與富木常忍　　　　　　　　<br><br>　　　　河野邊大人等　<br>　　　　大和阿闍梨方丈等　　<br>　　　　一切我弟子等　<br>　　　　三郎左衛門尉大人　　　　　　<br>謹陳　　富木大人　　　　　　　　　　　日　　蓮　　　　　　　　<br>追申，龍樹、天親同為千部論師，但說權大乘，心識法華經，口未道之 此有口傳。天台、傳教雖有宣之，但於本門之本尊、四菩薩、戒壇、南無妙法蓮華經之五字，保留未說。所詮，一是佛未授與之故，二是時機未熟之故。今時既到來，四菩薩當出現者歟！日蓮是先知得此事者也。西王母之先相是青鳥，客人之來相，鳱鵲是也。各各為我弟子者，須深知此由，縱有危及身命之事，切勿退轉！<br>富木、三郎左衛門尉、河野邊、大和阿闍梨等，諸君、方丈等，望共來讀聞。如斯濁世，須是共勉，常時對談，以祈願後世也。　　法華經第四云：「如來現在，猶多怨嫉，況滅度後」，同第五云：「一切世間，多怨難信」等。涅槃經三十八云：「爾時外道，有無量人......心生瞋恚」，又云：「爾時多有，無量外道，和合共往，摩訶陀王、阿闍世所......今者唯有，一大惡人，瞿曇沙門。王未檢校，我等甚畏。一切世間惡人，為利養故，往集其所，而為眷屬......迦葉，及舍利弗、目犍連等」。「如來現在，猶多怨嫉」之心，此也。德一大德罵詈天台智者大師曰：「智公！汝是誰弟子？以不足三寸舌根，而謗覆面舌之所說教時」，又云：「豈不是顛狂人哉」。南都七大寺高德等護命僧都、景信律師等三百餘人罵詈傳教大師曰：「西夏有鬼辯婆羅門，東土有吐巧言之禿頭沙門，此乃物類冥召，誑惑世間」。秀句云：「淺易深難，釋迦所判；去淺就深，丈夫之心也。天台大師，信順釋迦，助法華宗，敷揚震旦。叡山一家，相承天台，助法華宗，弘通日本」。<br>　　夫在世與滅後，正像二千年之間，法華經行者，唯有三人，所謂佛與天台、傳教也。真言宗之善無畏、不空等，華嚴宗之杜順、智儼等，三論、法相等之人師等，是會實經之文，令順權義之人也。龍樹、天親等之論師，是內鑒而不外發之論師也。如經宣傳之正法四依，亦不如天台、傳教。<br>　　而如佛記，入末法，應有法華經行者；其時之大難，超過在世。佛有九橫大難，所謂孫陀利謗、金鏘、馬麥、琉璃殺釋、乞食空、旃遮女謗、調達推山、寒風索衣等也。加之，一切外道之讒奏如上所引。若如記文，天台、傳教，尚不及佛記。<br>　　以此案之，末法之始，如佛所說之行者，將出現於世歟。而文永十年十二月七日，由武藏之前司大人通知佐渡國之有簽印之令狀云：　　「聞得佐渡國流人僧日蓮，引率弟子等巧惡行之由。彼等所行，其企圖甚是奇怪。自今以後，隨順彼僧之輩，可加炳誡。仍有違犯者，希書名檢案具報。通達如上。<br>　　文永十年十二月七日　　　　　　　　　　沙門　觀　惠上<br>　　　依智六郎左衛門尉大人等　　　　　　　　　　　　　」。<br>　　此狀云「巧惡行」等；外道云「瞿曇、大惡人也」等。又、九橫之難，一一現前。所謂琉璃殺釋、乞食空、寒風索衣，超過佛在世之大難，恐天台、傳教猶所未值之難。當知三人加日蓮為四人，法華經行者，末法有<br>之矣！喜哉！當於「況滅度後」之記文。悲哉！國中諸人將入阿鼻獄矣。厭其甚多，不容細述，以心推之可耳。<br>　　文永十一年甲戌正月十四日　　　　　　　日　　蓮　花押<br>　　一切諸人，可使見聞，有志者可互語之。"
		},
		{
			"_id": "32",
			"name": "覆富木書其六",
			"context":
				"覆富木書其六<br>（富木殿御返事）<br>文永十二年　五十四歲作<br>　　　覆富木大人　　　　　　　　　　　　　　　日　　蓮<br>　　　單衣一件，敬領。　　夫佛弟子中，有比丘一人，時為飢饉之世，齋供匱乏，比丘賣去袈裟，以所得之錢奉佛。佛問其由來，如實奉報。佛云：「袈裟是三世諸佛，解脫之法衣，此值我所難報」，而固辭之。此比丘云：「袈裟之值如何處置」？佛云：「汝堂上慈母在否」？答云：「有」。佛云：「此袈裟宜為汝母供養也」。比丘答佛云：「佛是此三界中第一特尊，為一切眾生之眼目。縱令是遍覆十方世界之衣，舖滿大地之袈裟，亦能報答。而我母無智如牛羊，如何報得袈裟之供養」。佛答告之云：「汝身是誰生？汝母所生，此恩以袈裟報之可也」。<br>　　此單衣且是九十高齡之慈母，為愛兒親手製作者，耗目力、竭身命以為之者也。富木大人以為子身難報此恩，故轉贈日蓮者乎？日蓮亦難報此恩。然、亦不能遂還之也。當著此單衣，將此詳情奉申於日天之前，帝釋、梵天、諸天善神其亦鑒諸。單衣雖一件，十方諸天咸與聞知，如露入大海、塵歸大地，生生同在，世世共榮。恐恐謹言。<br>　　二月五日　　　　　　　　　　　　　　　日　　蓮　花押"
		},
		{
			"_id": "33",
			"name": "真言天台勝劣事",
			"context":
				"真言天台勝劣事<br><br>文永七年　四十九歲作<br>　　問：依何經論而立真言宗者耶？　　答：大日經、金剛頂經、蘇悉地經，並菩提心論，依此三經一論而立真言宗也。<br>　　問：大日經與法華經，何者為勝耶？<br>　　答：法華經有七重或八重之勝，大日經七八重劣。<br>　　難云、驚云：由古至今，都無真言劣於法華之義。依之，弘法大師立十住心，釋法華於真言有三重之劣，覺言法華不足為真言拾履。世人隨之，舉世許為密教勝、顯教劣。七重劣云者，甚為珍義歟！<br>　　答：真言七重劣事，驚以為珍義，亦有其理。所以法師品云：「已說、今說、當說，而於其中，此法華經，最為難信難解」，又云：「於諸經中，最在其上」。此文之意，是法華於一切經中為勝也 此其一。次、無量義經云：「次說方等、十二部經、摩訶般若、華嚴海空」，又云：「真實甚深、甚深甚深」！此文之意，是謂無量義經，為諸經中之勝，甚深中猶為甚深也。雖然，乃法華經之序分，機亦不熟，故猶劣於正說之法華也 此其二。次、涅槃經九云：「是經出世，如彼果實，多所利益，安樂一切，能令眾生，見於佛性。如法華中，八千聲聞，得授記，成大果實。如秋收冬藏，更無所作」。籤一云：「一家義意，謂二部同味，然涅槃尚劣」。此文意是謂，涅槃經是醍醐味，法華經亦是醍醐味，雖同是醍醐味，涅槃經尚劣，法華經為勝云。涅槃經尚劣於法華經序分之無量義經，然是醍醐味，故勝華嚴經 此其三。次、華嚴經是最初頓說，故勝於般若，劣於涅槃經之醍醐味 此其四。次、蘇悉地經云：「猶不成者……或復轉讀、大般若經七遍」。此文意是言，大般若經劣於華嚴經，勝於蘇悉地經也 此其五。次、蘇悉地經云：「於三部中，此經為王」。此文意是謂，蘇悉地經劣於大般若經，勝於大日經、金剛頂經 此其六。以此義可見，大日經之於法華經，云有七重之劣。若望法華本門，云八重之劣也。<br>　　次、弘法大師立十住心，云法華三重劣之事。案安然著教時義之文，破十住心之立，云其有五失：一違於大日經義釋之失，二違於金剛頂經之失，三違於守護經之失，四違於菩提心論之失，五違於眾師之失。於此五失，未見陳述，默然之間，而有法華之於真言，有三重劣之釋，大為僻事也，當成謗法矣。次、覺●之法華不足為真言拾履，書於其舍利講式，信口狂言，了無證據，亦是徒為謗法。次、舉世許為密教勝、顯教劣之事，此是偏信弘法，不信佛法也。安然和尚舉五失，不用弘法之義，世間之人，何得密教為勝耶？夫所謂密教勝、顯教劣者，說見於何經，舉世宜知其了無證據也。<br>　　猶有難之云：大日經等，是中央大日法身無始無終之如來，在法界宮，或色究竟天、他化自在天，為菩薩而說之真言。法華是釋迦應身，於靈山為二乘而說。或云釋迦是大日之化身，成道時蒙大日之印可，受唵字觀之教，後夜作佛。若無大日如來，釋迦何能成佛。案此等道理，真言勝於法華之事，何待多言？<br>　　答云：「依法不依人」，一切總是須憑經說。大日經是釋迦作大日而說之經。故、金光明經與最勝王經之第一卷說，中央之佛是釋迦牟尼佛。又、金剛頂經之第一卷說，中央釋迦牟尼佛。大日與釋迦共作一中央之佛，故、大日經可言是釋迦之說，亦可言是大日之說。又、毘盧遮那者是天竺語，大日是此土之言。釋迦牟尼名作毘盧遮那時，大日為釋迦之異名。非僅此也，舊譯經云盧舍那，新譯經云毘盧遮那。是故，新譯經云毘盧遮那法身者，舊譯經之盧舍那他受用身也。故言大日法身，不及法華經之自受用報身，何況是法華經之法身如來，更所不可及也。法華經之自受用身與法身，於真言分絕，非所知也。「法報不分，三二莫辨」，為天台宗所厭棄。隨之，華嚴經之新譯，或稱釋迦，或稱毘盧遮那，故、大日祇是釋迦之異名，何能意之為別佛乎？<br>　　次、法身說法之事，說於何經哉？弘法大師之二教論，依楞伽經，立為法身說法。其楞伽經云是釋迦之說，未顯真實之權教也。不及法華經之自受用身，雖言是法身之說法，不為尊貴。再者，「法定不說，報通二義」之有二身，一向其所不知也。故、大日法身之說法云者，定是當於法華之他受用身者也。<br>　　次、大日無始無終之說，既有「我昔坐道場，降伏於四魔」之經文宣示，又有「降伏四魔，解脫六趣，滿足一切，智智之明」。由此等文，可見大日是降伏四魔後，始為成佛，全不見其為無始之佛。又、成佛已來，經歷幾許，未見道及之事，正見其為權經之故耳！實經方說五百塵點劫也。<br>　　次、法界宮者，是色究竟天耶，又或在何處？色究竟天，或他化自在天，於法華宗言，是別教之佛，說法之處，別無尊貴。又雖為菩薩而說，亦無高名。例華嚴經，一向云為菩薩，猶言是法華之方便。但以佛出世之本意，是欲使難得成佛之二乘成佛，視為一大事。故、大智度論云，二乘成佛為密教，不說二乘作佛者為顯教。若依此趣，真言三部經無二乘作佛之旨，故還云顯教。法華以二乘作佛為旨，故可云密教。隨之，說諸佛秘密之藏，無可非議，而世人言密教為勝，是如何知識者耶？但言：「若於顯教修行者，久經三大無數劫」等，既言三大無數劫，是指三藏之四阿含經云顯教，非言至權大乘，況至法華實大乘，更非其所言。<br>　　次、釋迦是大日化身，受「唵」字之教而成佛之事，祇是六波羅蜜經之說。彼經一部十卷，是釋迦之說，非大日之說，是未顯真實之權教。是故成道之相，亦是三藏教教主之相，六年苦行後之儀式哉。彼經所說五味，云天台盜取之而立作己宗之義，如是無實之言，是弘法大師所為大僻事也。天台是依涅槃經而立之，全不依六波羅蜜經，況天台死去後百九十年、貞元四年傳來之經，何天台之所見及。不實之過，弘法大師有焉！總之，彼之經說，皆是未顯真實，以之而下法華經之事，甚見其荒唐矣！<br>　　復難之云：不論如何說，印、真言、三摩耶尊形之事，說在大日經，法華經無之。事理俱密之說，祇見真言為勝。再者，真言三部經，非釋迦一代五時之攝屬。是以，弘法大師之寶鑰，以釋摩訶衍論為證據，釋法華在無明之邊域，為戲論之法，爰作言法華劣、真言勝也。<br>　　答：大凡印相尊形，是權經所說，非實教之言。縱為道之，權實大小之差別淺深有焉。所以，阿含經等亦有印相，故非法華之不能說印相尊形，而不為說也，乃不應說而不說者也。法華只說三世十方佛之本意，其形之如何，未及言之。例不說世界建立之相，遂說法華不如俱舍，不可也。<br>　　次、事理俱密之事。法華是理秘密，真言是事理俱密，故為勝，此說見於何經？法華是理秘密者，是何事？法華之理者，是說於門之開權顯實之理歟？其理於真言分絕，非其所知之理。法華之事者，久遠實成之事也，此事又是真言之所無。真言所云事理，未開會之權教事理也。何得勝於法華耶？　　次、非一代五時之攝屬事，此自昔之諍義也。唐決云，有四教，故攝於方等部。教時義云，說一切智智、一味開會，故攝於法華。二義中，攝於方等之說，是吉義也。故、以一切智智一味之文，云攝於法華之事，甚是無理。彼是法開會之文，全無人開會，何得云攝於法華？法開會之文，方等般若，雖亦盛談，不得等於法華之事。見彼大日經之始終，具四教之旨，實可云是方等之攝。而無開權顯實之旨故，不可言屬法華。一向無小乘三藏之義，故亦不可言阿含部。不說般若畢竟空，亦不可言是般若部。說大小四教之旨故，不云方等部，更云何部？又離一代五時，其外不可言有佛法，若言有之，二佛並出之失何免？又其法來釋迦統領之國土弘之，不可也。<br>　　次、弘法大師以釋摩訶衍論為證據，云法華是在無明邊域、是戲論之法，此大謬論也。<br>　　釋摩訶衍論造者龍樹菩薩，是釋迦如來弟子，何為以弟子之論，將師定為一代第一之法華經，貶下稱是戲論之法乎？且其論中不見明文，彼論之法門是別教法門、權經法門。是不及圓教，又非實教，何得為貶下法華乎？再者，彼之論中，多引諸經之文，然獨無引法華經之事，權論之故也。本來，弘法大師揚華嚴而貶法華，是大有違於佛意者也。不可信之、不可信之！<br>　　　　　　　　　　　　　　　　　　　　　日　　蓮　花押"
		},
		{
			"_id": "34",
			"name": "致富木書其二",
			"context":
				"致富木書其二<br>（富木殿御書）<br>建治元年　五十四歲作<br>與富木常忍　　　　　<br>別名：止暇斷眠御書　<br>　　妙法蓮華經第二云：「若人不信、毀謗此經......見有讀誦、書持經者，輕賤憎嫉，而懷結恨......其人命終，入阿鼻獄......如是展轉，至無數劫」。第七云：「千劫於阿鼻地獄」，第三云：「三千塵點」，第六云：「五百塵點劫」。涅槃經云：「為惡象殺，不至三趣；為惡友殺，必至三趣」。<br>　　堅慧菩薩之寶性論云：「愚不信正法、邪見及憍慢，過去謗法障。執著不了義，著供養恭敬，唯見於邪法，遠離善知識，親近謗法者，樂著小乘法，如是等眾生，不信於大乘，故謗諸佛法。智者不應畏，怨家蛇火毒、因陀羅霹靂、刀杖諸惡獸、虎狼獅子等。彼但能斷命，不能令人入，可畏阿鼻獄。應畏謗深法，及謗法知識。決定令人入，可畏阿鼻獄。雖近惡知識，惡心出佛血，及殺害父母，斷諸聖人命，破壞和合僧，及斷諸善根，以繫念正法，能解脫彼處。若復有餘人，誹謗甚深法，彼人無量劫，不可得解脫。若人令眾生，覺信如是法，彼是我父母，亦是善知識。彼人是智者，以如來滅後，回邪見顛倒，令入正道故，三寶清淨信，菩提功德業」。<br>　　龍樹菩薩之菩提資糧論云：「說五無間業......若於未解深經，而起執著......彼前五無間等罪，聚比之，百分不及」。<br>　　夫賢人居安思危，佞人居危歎安。大火畏怖小水，大樹值小鳥折枝。智人可恐怖，謗大乘故。天親菩薩云切舌，馬鳴菩薩願刎頸，吉藏大師身為肉橋，玄奘三藏占此靈地，不空三藏疑決天竺，傳教大師求此異域。皆上所舉，守護經論故歟！<br>　　今、日本國八宗，及淨土、禪宗等四眾，上自主上、上皇，下及臣下萬民，皆無一人不是弘法、慈覺、智證三大師之末孫、檀那也。圓仁慈覺大師云：「故與彼異」，圓珍智證大師云：「華嚴、法華，若望大日經是作戲論」，空海弘法大師云<br>：「望後作戲論」。此三大師之意，法華經雖是「已今當」之諸經中之第一，但對大日經言，猶是戲論之法也。此義，有心之人，可為採信否？<br>　　今、日本國諸人應恐怖者，乃較之惡象、惡馬、惡牛、惡狗、毒蛇，惡刺、懸岸、險崖、暴水、惡人、惡國、惡城、惡舍、惡妻、惡子、惡所從等，為惡超過其等百千萬億倍之持戒、邪見之高僧也。<br>　　問云：是疑上舉三大師之義為謗法者耶？比叡山第二代座主圓澄寂光大師、別當光定大師、安慧大樂大師、慧亮和尚、安然和上、淨觀僧都、檀那僧正、慧心先德等數百人，弘法之弟子實慧、真濟、真雅等數百人，及八宗、十宗等之大師先德，如日之與日、月之與月、星之與星，光輝並出，既已經歷四百餘年，此等諸人無有一人疑得此義者，汝以何智而難之？<br>　　以此等之意案之，我之一門，須是夜則斷眠，晝則止暇，有以思之也。切勿一生空過，而貽悔萬載！恐恐謹言。<br>　　八月二十三日 　　　　　　　　　　　　　日　　蓮　花押　　　　　　　　富木大人<br>　　鵝目一串，敬領。有志諸人，須是聚集一處而聽聞之。"
		},
		{
			"_id": "35",
			"name": "衣布及單衣書",
			"context":
				"衣布及單衣書<br>（御衣並單衣御書）<br>建治元年　五十四歲作<br>　　承贈衣布及單衣，敬領。<br>　　有名鮮白比丘尼之人，著衣而生，隨其生長而衣增大。為尼後，成為法衣，終於法華經座受記仟，一切眾生喜見如來是也。又說法華經之人，必著「柔和忍辱衣」。<br>　　物種者，其數雖一，植之則多焉。龍能使小水作多雨，人能使小火成大火。單衣雖僅一領，供養於法華經，則法華經文字六萬九千三百八十四字，一字一佛。此佛是以再生敗種為心腑、以顯本遠壽為其壽、以常住佛性為咽喉、一乘妙行為眼目之佛也。說「應化非真佛」，較之於三十二相、八十種好之佛，法華經文字方是真佛。佛在世之時，信佛之人猶有未得成佛之人，而佛滅後，信法華經之人，無一不成佛，此是如來之金言也。<br>　　裁此衣，著此單衣，讀法華經，日蓮是無戒比丘，法華經是正直之金言，如毒蛇之吐珠、伊蘭之中生出栴檀也。恐恐謹言。<br>　　九月二十八日　　　　　　　　　　　　　日　　蓮　花押<br>　　敬覆"
		},
		{
			"_id": "36",
			"name": "觀心本尊得意抄",
			"context":
				"觀心本尊得意抄<br><br>建治元年十一月　五十四歲作<br>　　鵝目一貫文、厚棉白小袖一件、筆十枝、墨五頂，敬領矣。<br>　　身延山如所知者，冬則山嵐甚烈，積雪不消。處此極寒，晝夜行法，寒氣侵膚，頗有辛苦難堪者。得此小袖著之，庶可解此苦矣。<br>　　商那和修是付法藏第三聖人，佛說此因位云：「乃往過去，與病比丘衣故，生生世世，得不思議自在之衣」。今之小袖似彼，此功德也、日蓮不得知之，一切委之於釋迦佛矣。<br>　　夫來信云，教信方丈於觀心本尊抄之「未得」等文字，疑心門不讀之事，不相傳之僻見歟。昔文永年間，曾以此書之相傳，詳細書奉貴君，可依其中所示而為教訓之也。<br>　　所詮，在在處處所書須捨之門，非今我等所讀之門，乃破叡山天台宗過時之也。縱一如天台傳教之法，至今末法，亦祇是過時之曆耳！何況自慈覺已來，迷於大小權實，是大謗法同然者耶！是以，即像法之利益亦無之矣，更何況於末法耶！<br>　　一、北方能化難之云：「既言爾前之經，未顯真實，而須捨之，安國論何有引爾前經為文證之事，豈非自語相違」？此不審之事，已如前釋。<br>　　總之一代聖教，大分為二：一是大綱，二是網目。初之大綱者，成佛得道之教也。成佛之教者，法華經也。次、網目者，法華已前之諸經也；彼等諸經是不成佛之教也。成佛得道之文，言雖有說之，祇名字而已，其實義唯法華經有之。傳教大師之決權實論云：「權智所作，唯有其名，並無實義」。但於權教，成佛得道之外，其說相，不可盡以為空，是為法華之網目故也。所詮，成佛之大綱，是法華說之；其餘之網目，眾典明之。為法華網目之故，可引用之為法華證文。再者，於法華經有其實義，而爾前經祇謂有名字者，正是為法華經也。是以，堪為法華之證文矣。<br>　　問：以法華為大綱之證如何？<br>　　答云：天台云：「當知此經，唯論如來設教大綱，不委微細網目」。<br>　　問：以爾前為網目之證如何？<br>　　答：妙樂云：「皮膚毛綵，出在眾典」。<br>　　問：成佛限於法華，其證如何？<br>　　答：經云：「唯有一乘法，無二亦無三」。<br>　　問：爾前為法華之證如何？<br>　　答：經云：「雖示種種道，其實為佛乘」是也。原擬詳為申論，稍有違和，容略之。恐恐謹言。<br>　　十一月二十三日　　　　　　　　　　　　日　　蓮　花押<br>　　　覆富木大人<br>　　帥阿闍梨曾言，下總有目連樹。請囑彼取其根約十兩重者，兩端切口以熱鐵烙之，厚紙包妥，　　置於不受風之處，大夫次郎得便時，託為攜回。"
		},
		{
			"_id": "37",
			"name": "聖人知三世事",
			"context":
				"聖人知三世事<br><br>建治元年　五十四歲作<br>與富木常忍　　　　　<br>　　聖人者，委細知三世乃云聖人。儒家之三皇、五帝及三聖，但知現在，不知過去、未來。外道知過去八萬，未來八萬，是一分之聖人也。小乘之二乘，知得過去、未來之因果，是勝於外道之聖人。小乘菩薩是知過去三僧祇之菩薩；通教菩薩過去經歷動踰塵劫；別教菩薩在一一位中，知多俱低劫之過去。法華經門，演說過去三千塵點劫，超過一代；本門演說五百塵點劫、過去遠遠劫，又宣傳未來無數劫事。<br>　　以此案之，委細知悉過去、未來者，聖人之本也。教主釋尊既知近則三月後入滅，遠則明示後五百歲之廣宣流布一定無疑。若爾，以近推遠，以今知當來，「如是相......本末究竟等」是也。<br>　　後五百歲是以誰人當於法華經行者，可得知之歟？予雖不信己之智慧，然以自他之叛逆、侵逼之既現，我智不能不信，全非為他人也。我弟子等務須知之，日蓮洵為法華經之行者也，紹繼不輕之跡故，毀之者頭破七分，信之者福積安明。<br>　　問云：毀汝之人，頭未破七分，何故？　　答云：除佛以外，毀昔之聖人而頭破者一人二人而已。今之毀訾日蓮者，非僅一人二人。日本一國眾民，一同頭破。所謂正嘉之大地震、文永之長星，是誰之故？日蓮是一閻浮提第一之聖人也。上自一人，下及萬民，既輕毀之，更加刀杖，處之流罪，是故，梵、釋、日月、四天，命於鄰國而逼責之。此是大集經、仁王經、涅槃經、法華經之所云。縱作萬祈，不用日蓮，此國必如壹岐、對馬。<br>　　我弟子希仰而見之。此非出於日蓮之尊貴，乃依法華經之力殊勝故耳！高舉己身，則人以為慢；降貶己身，則「經」受蔑。松高則藤長，源深則流遠。幸哉、樂哉！於茲穢土，獨受喜樂者，日蓮一人而已。"
		},
		{
			"_id": "38",
			"name": "覆富木女居士書",
			"context":
				"覆富木女居士書<br>（富木尼御前御返事）<br>建治二年　五十五歲作<br>別名：弓箭御書　　　<br>　　鵝目一貫及筒子一箇，敬領。<br>　　箭之飛也，是弓之力；雲之行也，是龍之力；夫之功是婦之力。今、富木大人之來此也，是女居士之力。見煙知火，見雨知龍，見夫知婦。今之得見富木大人來此，如見女居士。富木大人之言：「此次遭慈母之逝，悲痛之中，於臨終善相及女居士之盡心看護，頗為感動，永世難忘」，可見其悅矣。<br>　　然、心憂之事，無過於尊恙也。須思必能獲治，三年不懈，灸治之可也。無病之人亦難免於無常，而女居士既未臻年邁，且為法華經行者，不至有非業之死，當亦非業病也。縱使為業病，法華經之力可恃。阿闍世王持法華經延命四十年，陳臣延十五年。女居士亦是法華經行者，信心如滿月、如漲潮，何有病不可愈，壽不得延？望以強盛為念，善持己身，心毋為物苦也。<br>　　悲來時，可思壹岐對馬之事、太宰府之事，樂在天界之鎌倉眾人忽急向筑紫之事，拋妻別子，剝皮析骨之痛，抱頭而哭，相視無言，其情其景，又當何如耶？由比之濱，漸漸離去。稻村、腰越、酒勾、箱根，行行復行行，一日、二日已過，一步一步更遠，山川阻隔，雲路遙深，隨身有淚，伴我者嘆，其心中悲苦又是如何！<br>　　如此悲歎之中，倘是大軍攻來，或在山在海，或作生俘，或於船中，或於高麗，將如是慘狀歟。此是對毫無罪咎，且為日本國一切眾生父母之法華經行者日蓮，濫加罵詈、杖責、或遊街示眾等瘋狂行為，十羅剎所施之罰也。加此百千萬億倍難耐之事亦必將出現乎！如是不思議者，必於眼前得見。<br>　　思及我等作佛無疑，何歎之有。生作為皇妃，又如何！生於天上，又有何益！繼龍女之跡，得入摩訶波舍波提比丘尼之列矣。悅哉、悅哉！南無妙法蓮華經、南無妙法蓮華經，須為唱之。恐恐謹言。<br>　　三月二十七日　　　　　　　　　　　　　日　　蓮　花押　　　女居士"
		},
		{
			"_id": "39",
			"name": "忘持經事",
			"context":
				"忘持經事<br><br>建治二年　五十五歲作<br>與富木常忍　　　　　<br>　　忘置於此之持經，將託修行者奉還。<br>　　魯哀公云：「有人好忘者，移宅乃忘其妻」。孔子云：「更有好忘，甚於此者。桀紂之君，乃忘其身」。<br>　　夫槃特尊者忘其名，此閻浮第一之好忘者也。今常忍上人，忘所持經，乃日本第一好忘之仁歟？大通結緣之輩，忘其衣珠，經三千塵劫，貧路踟躕；久遠下種之人，忘失良藥，歷五百塵點，顛倒於三途嶮地。<br>　　今真言宗、念佛宗、禪宗、律宗等之學者等，忘失佛陀之本意，經歷未來無數劫，沈淪於阿鼻之火坑。更有勝此第一之好忘者，所謂今世天台宗之學者等，及持經者等之誹謗日蓮，扶助念佛者等是也。背親附敵，持刀破自者等，此姑置之。<br>　　夫常啼菩薩東求般若，善財童子南得華嚴，雪山小兒半偈投身，樂法梵志一偈剝皮，此等皆是上聖大人，思其垂，居於初地、初住；尋其本地，位在等覺、妙覺。身入八熱，得火坑三昧；心屬八寒，證清涼三昧。身心俱無所苦，譬如矢射虛空、握石投水。　　今常忍君，是末代愚者，見思未斷之凡夫，身是非俗非道之禿居士，心是非善非惡之羝羊耳。雖然，有慈母一人在堂，朝出仕於主君，夕返私宅，所營是為慈母，所思但有孝心。而前二月下旬，為示生死之理，而趣黃泉之道矣。於此，與君共歎而言，論年既及九旬，子留親逝，本是順序，然往復尋思，此去之後，何月何日可得再來乎？不可期矣，此世無二母，今後復拜誰？<br>　　於此，離別難忍之間，舍利懸於頸，任足所之，奔出大道，由下州至甲州，中間往復幾及千里，國國皆飢饉，山野盜賊充滿，旅途糧米缺乏，更加我身羸弱，宛如無所從，牛馬不堪用。峨峨者重重大山，漫漫者滔滔大河，登高山則頭可抵天，下幽谷則足下生雲，非鳥難渡，非鹿難越，眼眩足冷。羅什三藏之嶺，役優婆塞之大峰，現今正是矣。<br>　　然後尋入深洞，見一菴室。法華讀誦，音響青天。一乘談義，言聞山中。經導引而入室，將母骨安置於教主釋尊之寶前，五體投地，合掌張眼，禮拜尊容，歡喜滿懷，悲苦忽息。我頭是父母之頭，我足是父母之足，我十指是父母之十指，我口是父母之口，譬如種子與實、身之與影。教主釋尊之成道是淨飯、摩耶之得道，吉占師子、青提女、目犍尊者是同時成佛也。如是觀時，無始之業障忽消，心性之妙蓮忽開。如是十分經營佛事，平安歸還。恐恐謹言。<br>　　　富木居士大人"
		},
		{
			"_id": "40",
			"name": "覆富木書其七",
			"context":
				"覆富木書其七<br>（富木殿御返事）<br>建治二年十一月　五十五歲作<br>　　鵝目一串，敬領。已奉於天台大師寶前，以莊嚴之。<br>　　經云：「法華最第一」，又云：「有能受持，是經典者，亦復如是。於一切眾生中，亦為第一」，又云：「其福復過彼」。妙樂云：「若惱亂者，頭破七分。有供養者，福過十號」，傳教大師亦云：「讚者福積安明，謗者罪開無間」。記十云：「故方便極位菩薩，猶尚不及第五十人」。華嚴經之法慧功德林、大日經之金剛薩埵等，尚不及法華經之博地，何況其宗之元祖等、法藏善無畏等！此且置之。<br>　　女居士之疾患，思同我一身之事，晝夜禱之於天。此女居士，為法華經行者供養，如為燈添油、為樹培土。願日天、月天替其命，如是祈之矣。又或恐有所忘忽，已言之於伊予法師，望安心。恐恐。<br>　　十一月二十九日　　　　　　　　　　　　日　　蓮　花押<br>　　　覆富木大人"
		},
		{
			"_id": "41",
			"name": "道場神守護事",
			"context":
				"道場神守護事<br><br>建治二年十二月　五十五歲作<br>　　鵝目五貫文，確已拜領。<br>　　想早在所知，此地是遠離人里之深山，衣食缺乏，讀經之聲難繼，談義之勤將廢。此預警殆係十羅剎之謀，而由檀那致其功者歟！<br>　　止觀第八云：「如帝釋堂，小鬼敬避；道場神大，無妄侵嬈。又、城主剛，守者強；城主恇，守者忙。心是身主，同名同生天，是神能守護，人心固則強。身神尚爾，況道場神耶」？弘決第八云：「雖常護人，必假心固，神守則強」，又云：「身兩肩神，尚常護人，況道場神」？<br>　　人自所生之時，即有二神守護，所謂同生天、同名天，是云俱生神。此華嚴經之文也。<br>　　文句四云：「賊稱南無佛，尚得天頭，況賢者稱！十方尊神不敢當，但精進勿懈怠」。釋意是，月氏有國崇天，而不用佛，造寺以第六天魔王為主，頭箔以金，大賊年來盜之不得。有時詣佛前，盜物聽法。佛說云：「南無者，驚覺之義也」。盜人聞之，稱南無佛，得天頭。其後查究，盜人所述如上，一國皆捨天而歸佛。<br>　　以彼推之，設有科者，信三寶可脫大難歟。然今所示預警之信，是早所預知者也。思之，當是卻難來福之先兆乎！　　妙法蓮華經「妙」之一字，龍樹菩薩之大論釋云：「能變毒為藥」。天台大師云：「今經得記，即是變毒為藥」。災來亦可變為幸，何況十羅剎兼有預警與守護歟！「薪熾於火，風益求羅」者是也。紙上難盡言，以心度之。恐恐謹言。<br>　　十二月十三日　　　　　　　　　　　　　日　　蓮　花押<br>　　　敬覆　"
		},
		{
			"_id": "42",
			"name": "常忍抄",
			"context":
				"常忍抄<br><br>建治三年十月　五十六歲作　　<br>別名：稟權出界抄．第三法門抄<br><br>　　大函快讀一過。<br>　　函中言及常忍曰：記九云「稟權出界，名為虛出」；了性法師曰：全無其釋。<br>　　記九云 壽量品之疏：「無有虛出至昔虛為實故者 為字去聲，稟權出界，名為虛出。三乘無不皆出三界，人天無不為出三途，並名為虛」。文句九云：「無有虛出而不入實者，故知昔虛為 去聲實故也」。壽量品云：「諸善男子！如來見諸眾生，樂於小法，德薄垢重者......以諸眾生......未曾暫廢」。<br>　　承此經文，天台、妙樂為釋者也。此經文是由初成道之華嚴經別圓二教，乃至法華經門之十四品，或云小法，或說德薄垢重，或說虛出等之經文也。若然，則華嚴經之華嚴宗、深密經之法相宗、般若經之三論宗、大日經之真言宗、觀經之淨土宗、楞伽經之禪宗等之諸經諸宗，雖如依經而讀誦其經，猶是不出三界，不出三途者也。何況或稱彼實或勝等者耶！此等諸人，是向天吐唾、搥地洩忿者歟。<br>　　此法門於如來滅後，月氏一千五百餘年，付法藏二十四人、龍樹、天親等，知之而未顯。漢土一千餘年之餘人，亦所不知，但天台、妙樂等稍稍述之；雖然，猶未顯其實義歟。傳教大師亦如是。今、日蓮粗略勘之，法華經之此文，於涅槃經重演之云：「若於三法，修異想者，當知是輩，清淨三歸，則無依處，所有禁戒，皆不具足，終不能證，聲聞、緣覺、菩薩之果」。此經文正是顯說法華經之壽量品也。壽量品譬木，爾前門譬影之文也。<br>　　經文又如是說之，五時八教、當分跨節、大小之益如影，本門法門如木。又、壽量品已前在世之益，是闇中之木影，過去聞得壽量品者之事也。<br>　　彼復言：「不信非謗法」之事，又言：「不信者不墮地獄」之事。<br>　　法華經卷五云：「生疑不信者，即當墮惡道」。<br>　　總之，須知之者，法華經與爾前經相對，判別其勝劣淺深，有當分、跨節之事三種。日蓮法門是第三法門，世間隱約有說第一、第二，而於第三未曾說得。第三法門，天台、妙樂、傳教粗示之而未盡，所詮，欲讓予末法之今者也。五五百歲是矣。<br>　　但於此法門之論談，余未與聞。彼是博學多聞之人，若稱「容我放肆、容我放肆！此早熟悉、此早熟悉」，如是而我方被指為負，又將如何？但彼之法師等不知法華文句記之釋文，姑且置之，其言六十卷無之等言，是諸天之責也。謗法之罪，以值法華經之使而顯。又此論議，其來有自。賀島之大田次郎兵衛、大進法師，又、本院主是如何說，希善加聽取。此等是經文詳細有之。<br>　　於法華經行者，第六天魔王必為其障。十境中之魔境是也。魔之習，以障善而使造惡為樂。於終不造惡者，力既不及，則使造善。又於行二乘者，作其怨而勸善；又於修菩薩行者，遮之而勸作二乘行；最後於一向作純圓之行者，則墮使作兼別行。希閱止觀之八等。<br>　　又、彼云：「止觀行者是持戒」。<br>　　文句之九，於初、二、三行者之持戒，是禁制之經文，分明可見。與止觀相違之事，妙樂大師有問答述之，可見記之九。初隨喜有二，利根行者兼持戒，鈍根制止持戒。又，正、像、末有其不同，攝受、折伏有異。傳教大師「市虎之說」，可體味之。<br>　　此後於下總不可再為法論，既已論破了性、思念二人，若再與他人法論，反為所輕。彼了性與思念，年來聞得在毀謗日蓮。彼等直如蚊虻，未聞未見我日蓮師子王，更任意揣測，妄為誹謗，是癡人耳。若是天台法華宗之人，自唱南無妙法蓮華經，而指稱名念佛者亦有其理，已是奇怪之至，不僅如此，偶見指摘者即加以詆毀，實是不可思議！<br>　　大進法師之事，如前書所述，可強為言之。大進法師當是十羅剎女附身而使回頭乎？又或是魔王使者等離脫其體者乎？「惡鬼入其身」之說，誠非虛言。事繁而使者待發，草草夜書。恐恐謹言。<br>　　十月一日　　　　　　　　　　　　　　日　　蓮　花押"
		},
		{
			"_id": "43",
			"name": "始聞佛乘義",
			"context":
				"始聞佛乘義<br><br>建治四年二月　五十七歲作<br>與富木常忍　　　　　　　<br>　　青鳧七串，自下州送來甲州，其志是為故母堂三周年忌之追善供養也。<br>　　問云：「止觀明靜，前代未聞」之意如何？<br>　　答云：圓頓止觀也。<br>　　問云：圓頓止觀之意如何？<br>　　答：法華三昧之異名也。<br>　　問：法華三昧之意如何？<br>　　答：末代凡夫修行法華經之意有二：一是就類種之開會，二是相對種之開會也。<br>　　問：此名何所出？<br>　　答：法華經第三藥草喻品云「種相體性」四字，其四字中，第一種之一字有二，一就類種，二相對種。其就類種者，釋云：「凡有心者，是正因種。隨聞一句，是了因種。低頭舉手，是緣因種」。其相對種者，煩惱、業、苦之三道，推其當體而稱法身、般若、解脫是也。其中，就類種開會之一法，其宗雖在法華經，小部份亦通於爾前諸經。妙樂云：「別教唯有就類之種，而無相對」。此釋所云之別教，非本來之別教，乃爾前之圓或他師之圓也。又、法華經門中，「供養舍利」已下二十餘行之法門，大體是就類種之開會也。<br>　　問：其相對種之意如何？<br>　　答：止觀云：「云何聞圓法？聞生死即法身、煩惱即般若、結業即解脫。雖有三名而無三體，雖是一體而立三名，是三即一相，其實無有異。法身究竟，般若、解脫亦究竟。般若清淨，餘亦清淨；解脫自在，餘亦自在。聞一切法亦如是。皆具佛法，無所減少。是名聞圓法」。此釋，即相對種開會之手法也。<br>　　問：其意如何？<br>　　答：生死者，我等苦果之依身也；所謂五陰、十二入、十八界也。煩惱者，見思、塵沙、無明之三惑也。結業者，五逆、十惡、四重等也。法身者，法身如來。般若者，報身如來。解脫者，應身如來。我等眾生自無始曠劫已來，具足此三道，今值法華經，三道即為三德也。<br>　　難云：火不出水，石不生草。惡因感惡果，善因生善報，佛教之定習也。而我等尋究其根本，父母精血、赤白二渧，和合為一身，惡之根本、不淨之源也。縱傾大海，洗之不可清淨。又此苦果之依身，探見其根本，出自貪瞋癡之三毒也。依此煩惱、苦果之二道構業，此業道即是結縛之法也。譬如入籠之鳥，如何以此三道稱三佛因乎？譬如集糞造栴檀終不香。<br>　　答云：汝之難，大有道理也。我不辨此事，但付法藏第十三、天台大師之高祖龍樹菩薩，釋妙法之「妙」一字，云：「譬如大藥師，能以毒為藥」。云毒者何物？我等煩惱、業、苦之三道也。藥者何物？法身、般若、解脫也。能以毒為藥者何物？變三道為三德耳。天台云：「妙名不可思議」，又云：「夫一心......不可思議境，意在於此」。云即身成佛者，此是也。近代華嚴、真言等盜取此義為己物，大偷盜、天下之盜人是也。<br>　　問云：凡夫之位，可得知此秘法之意乎？<br>　　答云：以私意答之無益。龍樹菩薩之大論卷九十三云：「今言漏盡阿羅漢還作佛，唯佛能知。論議者正可論其可論，其事不可測知，是故不應戲論。若求得佛時，乃能了知。餘人可信，而未可知」。此釋是言，爾前別教十一品斷無明、圓教四十一品斷無明之大菩薩，普賢、文殊等，尚不知法華經意，何況藏通二教之三乘耶！何況末代凡夫耶！論文所云如是。<br>　　以此思之，法華經之「唯佛與佛，乃能究盡」者，釋意是於爾前經灰身滅智之二乘，就煩惱業苦之三道，說即其身得成法身、般若、解脫之三德，於是二乘還作佛，菩薩、凡夫亦如是也。故、天台云：「二乘根敗，不能反復，名之為毒。今經得記，即是變毒為藥。故論云：餘經非秘密，法華為秘密也」。妙樂云：「論云者，大論也」取意。<br>　　問：如是聞之，有何益乎？<br>　　答云：始聞法華經也。妙樂云：「若信三道，即是三德，尚能渡於二死之河，況三界耶」！末代凡夫，聞此法門者，非祇唯我一人成佛，父母亦得即身成佛。此第一之孝養也。為病身故，詳容後述之。<br>　　建治四年 太歲戊寅二月二十八日　　　　　　　　日　　蓮　花押<br>　　　富木大人"
		},
		{
			"_id": "44",
			"name": "真言諸宗違異",
			"context":
				"真言諸宗違異<br>（真言諸宗違目）<br>文永九年五月　五十一歲作<br>與富木常忍　　　　　　　<br>　　富木大人等諸人　　　　　　　　　　　　　　　日　　蓮　<br>　　希為熟讀也。老人等可詳為言之。未蒙早早赦免之事，不須為歎。定是天之所抑歟！以藤河居士之事可知，去年倘有流罪，今年當不值橫死者歟？以彼思之，愚者亦不用也。欲謀日蓮赦免而形於色之弟子是不孝者也。無助於後世，各各須知此旨。<br>　　真言宗，天竺無之。開元始，善無畏三藏、金剛智三藏、不空三藏等，盜取天台大師己證之一念三千法門，入於大日經，立之號真言宗。華嚴宗始自則天皇后御宇，澄觀等盜天台十乘觀法，入華嚴經，立之號華嚴宗。法相三論不足言矣。禪宗於梁世、達摩大師以楞伽經等立之，大乘空之一分也。其學者等大慢，稱教外別傳等，蔑視一切經。是天魔之所為也。淨土宗是善導等，見觀經等起一分之慈悲，向攝地二論之人師，立一向專修之義。日本法然誤之，以天台真言等入於雜行，思於末代不相應，誑惑國中，長夜迷濛。明此之導師，唯我日蓮一人耳！<br>　　涅槃經云：「若善比丘，見壞法者，置不呵責、冉遣、舉處，當知是人，佛法中怨」。灌頂章安大師云：「壞亂佛法，佛法中怨。無慈詐親，即是彼怨。……為彼除惡，即是彼親」。法然「捨閉閣拋」，禪家等之「教外別傳」，若為不適佛意者，日蓮破折彼等，為日本國人之賢父也、聖親也、導師也。若不為一切眾生言之，難脫「無慈詐親，即是彼怨」之重罪。日蓮既已為日本國王臣等當於「為彼除惡，即是彼親」，而此國竟犯三逆罪，天豈不為之罰耶？<br>　　涅槃經云：「爾時世尊，取地少土，置之爪上，告迦葉言：是土多耶？十方世界，地土多乎？迦葉菩薩白佛言：世尊！爪上土者，不比十方、所有土也……犯四重禁，作五逆罪……作一闡提，斷諸善根，不信是經，如十方界，所有地土……不作五逆罪……不作一闡提，不斷善根，信如是等，涅槃經典，如爪上土」。如經文者，當世日本國如十方國土，日蓮如爪上土。<br>　　法華經云：「有諸無智人，惡口罵詈」。法滅盡經云：「吾般泥洹後，五逆濁世，魔道興盛。魔作沙門，壞亂吾道……惡人轉多，如海中沙。劫欲盡時，日月轉短，善者甚少，若一若二」。又云：「眾魔比丘，命終之後，精神當墮，無擇地獄」。今、道隆一黨，良觀一黨，聖一一黨，日本國一切四眾等，當此經文。法華經云：「假使劫燒，擔負乾草，入中不燒，亦未為難。我滅度後，若持此經，為一人說，是則為難」。日蓮當於此經文，「有諸無智人，惡口罵詈等，及加刀杖者」。佛陀記云：「後五百歲，有法華經行者，為諸無智者，必被惡口罵詈，刀杖瓦石，流罪死罪」。若無日蓮，釋迦、多寶、十方諸佛之未來記，當成大妄語矣！<br>　　疑云：汝勝於當世諸人者，一分可耳。勝於真言、華嚴、三論、法相等元祖者，豈非慢過慢者乎？過人法者是矣，汝其必墮無間大城乎！故、首楞嚴經說云：「譬如窮人，妄號帝王，自取誅滅。況復法王，如何妄竊！因地不直，果招紆曲」。涅槃經云：「云何比丘，墮過人法……未得四沙門果。云何當令，諸世間人，謂我已得」。　　答云：法華經云：「又如大梵天王，一切眾生之父」。又云：「此經……諸經法中，最為第一。有能受持，是經典者，亦復如是。於一切眾生中，亦為第一」。傳教大師秀句云：「天台法華宗之勝諸宗者，據所依經，故不為自讚毀他。庶有智君子，尋經定宗」。月勝諸星，日勝星月。小國大臣猶不足並於大國之下官，是其傍例也。外道得五通，猶不及佛弟子小乘三賢者未得一通，天勝地也。法華經外，諸經大菩薩，猶下於法華名字即之凡夫也。何汝始驚之乎？依教定人之勝劣。先不知經之勝劣，何論人之高下乎？<br>　　問云：汝為法華經行者，何天之不守護汝耶？<br>　　答云：法華經云：「惡鬼入其身」。首楞嚴經云：「有修羅王，執持世界，能與梵王，及天帝釋、四天諍權。此阿修羅，因變化有，天趣所攝」。<br>　　有常與大梵天王、帝釋、四天作戰之大阿修羅王，入於禪宗、念佛宗、律宗等之棟梁心中，更次第遷入國主國中，失其賢人。如是大惡，梵釋猶所難防，何況守護日本之小神乎？非得地涌千界之大菩薩、釋迦、多寶、諸佛之加護，不能為功。日月是四天之明鏡，諸天定為知我日蓮者歟！日月是十方世界之明鏡，諸佛定為知我日蓮者歟！不可有一分之疑，但先業未盡耳！當日蓮流罪時，教主釋尊不曾以衣為覆耶？去年九月十二日夜中，非脫得虎口歟？「必假心固，神守則強」者是矣！汝等切切勿可有疑。決定無有疑者也。恐恐謹言。<br>　　五月五日　　　　　　　　　　　　　　　日　　蓮　花押<br>　　勿以此書輕易示人，致貽悔恨。　　　富木大人"
		},
		{
			"_id": "45",
			"name": "可延定業書",
			"context":
				"可延定業書<br><br>弘安二年　五十八歲作<br>與富木常忍妻　　　　<br>　　夫病有二：一輕病，二重病。縱是重病，值善醫，急為對治，命猶可存，何況輕病乎！業有二：一定業，二不定業。縱是定業，善能懺悔，必可消滅，何況不定業乎！<br>　　法華經第七云：「此經則為，閻浮提人，病之良藥」。「此經」是指法華經之文也。一代聖教皆如來之金言，無量劫已來不妄語之言也。尤以此法華經，佛云：「正直捨方便」，是真實中之真實，多寶來證明，諸佛作舌相，焉能虛妄？加之，還有最第一之秘事。此經文說，後五百歲，二千五百餘年時，將有女人得病。<br>　　阿闍世王、行年五十之二月十五日，身出大惡瘡，大醫耆婆無能為力，三月七日必死，墮無間大城。五十餘年間之大樂一時頓滅，一生之大苦，集於三七日。定業之壽命，其限雖至，佛重為演說法華經，名涅槃經，以授大王，身病忽平愈，心之重罪並一時露消。<br>　　佛滅後一千五百餘年，有名陳臣之人，壽命是至知命之年，大限五十歲，值天台大師，延壽十五至六十五歲。又有不輕菩薩說「更增壽命」，行法華經可延定業。<br>　　彼等雖皆男子，而非女人，然以行法華經而延壽。又、陳臣生不當後五百歲，亦得功德，是如冬得稻米、夏開菊花者然。現時女人行法華經之轉定業，是秋之稻米、冬之菊花，孰可驚耶？　　是以，日蓮為慈母作禱，不僅現身之病得治，且延壽四年。今以女人之身而得病，何不試立法華經之信心耶！且有善醫，中務三郎左衛門尉大人是法華經行者也。命者，一身第一之珍寶也。雖一日也，若可延，勝於有金千萬兩。法華經之超過一代聖教，其珍貴在於壽量品之故。雖貴為閻浮第一之太子，若短命則輕於草木。光耀如日之智者，若夭死則不如活犬。須早積「心之財」，急為對治。<br>　　此間當亦為言，然有由他人言之而為吉之事，亦有嫌其誠意為薄者，人心難知。前亦稍有此事，此人是由於他人之言而心稍生芥蒂者，故由我言之，反為不妥。不如不藉他人，一意誠心逕往懇之為宜。<br>　　去年十月來此亦曾道及對尊恙之關切。其時彼云：「目前尚不嚴重，不以為意，明年正月二月必將發病」。聞得其言，當下我頗憂慮。彼又云：「富木大人是恃此女居士為柱杖者」，面浮憂色。彼是極有鬥志之人，於我黨人之事，十分盡心。再三為言者，若惜身財，此病難治矣。一日之命勝於三千界之財，須是先示心志。法華經第七卷所云，三千大千世界之財供養，不如燒手一指以供養佛、法華經者，正是此意。<br>　　命珍逾三千界，且年事不為高，而值法華經，多活一日多積功德。此命也，可不惜乎、可不惜乎！希親書姓名年齡，著專人送來，當為禱之於大日月天。伊予大人亦甚憂念，當亦讀自我偈為禱於日月天矣。恐恐謹言。<br>　　　　　　　　　　　　　　　　　　　　　日　　蓮　花押　　　覆女居士"
		},
		{
			"_id": "46",
			"name": "覆富木書其八 ",
			"context":
				"覆富木書其八 <br>（富城殿御返事）<br>　　願女居士壽命長遠，經祈禱於諸天。此事，請為女居士道之。<br>　　永年供養法華經。明年三月份，錢三貫文、米二斗送到，確實拜領。<br>　　十一月二十五日　　　　　　　　　　　　日　　蓮　花押<br>　　　覆富木居士大人"
		},
		{
			"_id": "47",
			"name": "四菩薩造立抄",
			"context":
				"四菩薩造立抄<br><br>弘安二年五月　五十八歲作<br><br>　　白小袖一、薄墨染衣一、同色袈裟一襲、鵝目一貫文，敬領。厚志非自今始，謝意難以言宣。期於何日，得遂晤面，盡為披述心中之朦朧耶！<br>　　一、來信云：「奉造本門久成之教主釋尊，士應造立久成地涌之四菩薩，此昔之所聽聞。如依聽聞，其為何時耶」？<br>　　夫佛去世二千餘年，其間，月氏、漢土、日本國、一閻浮提之內，佛法流布之事，僧如稻麻，法如竹葦。然、奉造本門教主釋尊並本化菩薩者，無有一寺，亦三國之所未聞。日本國建立數萬寺院之人，亦不知奉造本門教主、士之事。上宮太子雖造立四天王寺，號佛法最初之寺，仍以阿彌陀佛為本尊，士造觀音等，四天王副之。傳教大師立延曆寺，中堂造東方鵝王相貌為本尊，亦未建立久成教主及士。南京七大寺中，未聞此事，鄉村寺院亦然。<br>　　既諸多不審，拜見法華經文，其旨顯然矣。未至末法、鬥諍堅固之時不可造之，其旨分明。正像出世之論師、人師之所以不造者，是尊重佛之所禁故。若正法、像法中，奉造久成教主釋尊及士，是如夜中日現、晝中月出也。入末法之始五百年，上行菩薩出，始可造之。故，正法像法四依之論師、人師，從所未言。　　龍樹、天親雖有所知，然未出於口。天台智者大師雖亦知之，且是化菩薩之一分，僅稍道出其一端，於其實義，未有宣示，如晨興於枕上，聞得時鳥之一音耳，夢覺而止。況此外之人師，更無曾出一言者。此等論師、人師於靈山受言，化之眾，未入末法以前，正像二千年之論師、人師，不可稍有說及本門久成教主釋尊，及久成士、地涌上行等四菩薩之事，以有嚴禁之故。<br>　　今入末法，適如佛之金言，須是奉造本佛、本士之時。時既相當，地涌菩薩即將出現歟。其時，應先建立四菩薩，今正為其時矣。是故，天台大師慕之而云：「後五百歲，遠沾妙道」。傳教大師亦羨稱：「正像稍過已，末法太有近。法華一乘機，今正是其時」。<br>　　日蓮於世間是日本第一貧者，然以佛法論之，乃一閻浮提第一之富者也，是時之使然耳！思來喜悅盈身，感淚難禁。教主釋尊之恩難報，恐付法藏諸人猶不及日蓮之果報，天台智者大師、傳教大師等亦所不及乎！今正是建立四菩薩之時矣。<br>　　問云：造立四菩薩之證文有之乎？<br>　　答云：涌出品云：「有四導師，一名上行，二名無邊行，三名淨行，四名安立行」。<br>　　問云：有限於「後五百歲」之經文耶？<br>　　答云：藥王品云：「我滅度後，後五百歲中，廣宣流布，於閻浮提，無令斷絕」。<br>　　一、來信云：「聞得大田一族諸人言：『祇依門不能得道』」。<br>　　此說實在至為謬誤，希領會之！本二門之淺深、勝劣、與奪、傍正，依於時與機。<br>　　一代聖教能弘之時有三，機亦然。佛滅後，正法之始五百年，祇弘小乘；後五百年，權大乘；像法一千年，是法華經門等。末法之始，唯弘本門，雖祇本門之時，亦非可捨門。於法華經一部，並無須捨前十四品之經文。本之所判，一代聖教配於三重時，爾前門弘於正法、像法；末法是本門當弘之時。今時，正是本門，傍是門也。<br>　　今云「迹門無得道」，而捨門，祇專注於本門之眾人，是尚未習得日蓮本意之法門者也，甚是僻見！曲解如此無私法門之人，定是天魔波旬入其身，使人並其自身俱墮無間大城無疑。愚哉、愚哉！<br>　　此法門誠如年來為君詳述者，亦可為眾人披露也。總之，稱日蓮弟子，修行法華經之人，須習日蓮所行也。誠得如此，釋迦、多寶、十方之分身、十羅剎必為守護。雖是如此，然人心難測！<br>　　一、日行法師死去之事，實是可憐！於此，為讀法華經文，唱南無妙法蓮華經，願日行能得釋迦、多寶、十方諸佛迎往靈山。<br>　　病軀尚未痊復，從略，容後奉書。恐恐謹言。<br>　　弘安二年五月十七日　　　　　　　　　　日　　蓮　花押<br>　　　覆富木大人"
		},
		{
			"_id": "48",
			"name": "致富木居士夫人書",
			"context":
				"致富木居士夫人書<br>（富木殿女房尼御前御書）<br>弘安二年十一月　五十八歲作<br><br>　　伊予法師已作學僧，常從之聞佛法可也。<br>　　久疏問候，尊況如何？甚念。<br>　　當今雖未能稱樂，然、昔於艱苦時多承供養，始有今日，每思此恩深重。<br>　　於此為頌者，長壽如龜鶴，幸福如滿月、如漲潮。亦希自禱之於法華經也。有名為越後法師與下野法師二僧已託付伊予大人，請轉告富木大人，暫時煩請照顧。<br>　　十一月二十五日　　　　　　　　　　　　日　　蓮　花押<br>　　　富木居士夫人　　"
		},
		{
			"_id": "49",
			"name": "諸經與法華經之難易事",
			"context":
				"諸經與法華經之難易事<br><br>弘安三年五月　五十九歲作<br>別名：難信難解法門　<br><br>　　問云：法華經第四法師品云：「難信難解」，是何事耶？<br>　　答云：佛說此經後，已歷二千餘年。月氏一千二百餘年，復經漢土二百餘年後，渡日本國，亦既七百餘年矣。佛滅後，讀得此法華經之此句者，唯三人耳。所謂月氏龍樹菩薩之大論云：「譬如大藥師，能以毒為藥」，此是龍樹菩薩之讀「難信難解」四字也。漢土天台智者大師讀之云：「已今當說，最為難信難解」。日本國傳教大師讀之云：「已說四時經，今說無量義經，當說涅槃經，易信易解，隨他意故。此法華經，最為難信難解，隨自意故」。<br>　　問云：其意如何？<br>　　答云：易信易解是隨他意故，難信難解是隨自意故。弘法大師及日本國東寺門人之意，法華經是顯教內之難信難解，相對於密教則是易信易解。慈覺、智證及門家，則謂法華經與大日經俱是難信難解，但大日經與法華經相對，法華經是難信難解，大日經是最為難信難解。此二義，日本一同流布。<br>　　而日蓮讀之云：外道之經易信易解，小乘經難信難解；小乘經易信易解，大日經等難信難解；大日經等易信易解，般若經難信難解。般若與華嚴，華嚴與涅槃，涅槃與法華，門與本門，有重重之難易。<br>　　問云：知此義有何用？<br>　　答云：照生死長夜之大燈，斷元品無明之利劍，無逾此法門歟！隨他意者，真言宗、華嚴宗等是隨他意之易信易解。佛隨九界眾生之意樂所說諸經，云隨他意，譬如賢父之隨愚子。佛隨佛界所說之經，云隨自意，譬如聖父之使愚子隨也。今，日蓮就此義勘大日經、華嚴經、涅槃經等以見之，皆隨他意之諸經也。<br>　　問云：諸經云隨他意之證據如何？<br>　　答云：勝鬘經云：「無聞非法眾生，以人天善根而成熟之。求聲聞者授聲聞乘，求緣覺者授緣覺乘，求大乘者授以大乘」，易信易解之心是也。華嚴、大日、般若、涅槃等，亦如是。<br>　　又、法華經法師品第十云：「爾時世尊，因藥王菩薩，告八萬大士：藥王！汝見是大眾中，無量諸天、龍王、夜叉、乾闥婆、阿修羅、迦樓羅、緊那羅、摩羅伽、人與非人，及比丘、比丘尼、優婆塞、優婆夷，求聲聞者、求辟支佛者、求佛道者，如是等類，咸於佛前，聞妙法華經，一偈一句，乃至一念隨喜者，我皆與授記，當得阿耨多羅三藐三菩提」。<br>　　如諸經所示，於人說五戒，天十善，梵王是慈悲喜捨，魔王是一無遮，比丘二百五十戒，比丘尼五百戒，聲聞四諦，緣覺十二因緣，菩薩六度，隨各各之機，說各別法門。譬如水之隨器方圓、象之隨敵出力。法華經不爾，於八部四眾皆一同演說法華經。譬如定木削曲，師子王不視剛弱，悉出全力。　　以此明鏡照見一切經，可知大日之三部、淨土之三部等，皆是隨他意之法門，無所隱蔽也。<br>　　而、不知何故，竟以弘法、慈覺、智證之義為本，致法華之義，隱沒日本國者已四百餘年。是以珠易石、以檀木貿凡木者也。佛法漸顛倒，世間亦濁亂。佛法如體，世間如影，體曲則影斜。<br>　　幸我一門隨佛意，自然流入薩般若海。然世間學者信隨他意，沈淪苦海。委細容後奉申。恐恐。<br>　　五月廿六日　　　　　　　　　　　　　　日　　蓮　花押<br>　　　覆富木大人"
		},
		{
			"_id": "50",
			"name": "覆富木居士書其二",
			"context":
				"覆富木居士書其二<br>（富城入道殿御返事）<br>弘安四年十月　六十歲作<br>與富木胤繼　於身延　　<br>別名：弘安役事<br><br>　　本月十四日大札，同十七日到達。又、閏七月十五日來函，同二十日前後收得。此外多度頒來華翰，以老病及厭食故，猶未奉覆，誠為惶恐。其中，閏七月之函云：「鎮西大風吹來，浦浦島島，破損之船充滿」，又云：「京都思圓上人......理豈然耶」。此事，別為我一門之大事，總為日本國之凶事也。是以，忍病為述其一端。此祇為欲滅我日蓮，無端造出之事也，早在所知。其故，日本國之真言宗等七宗、八宗諸人之大科，非始於今。雖然，且舉其一，以知其萬。　　昔承久年間，隱岐法皇欲滅義時，宣命叡山座主<br>、東寺、御室、七寺、園城寺祈禱降敵。同三年五月十五日，鎌倉大人之代官、伊賀太郎判官光末，滅於六波羅。同月十九日、二十日接報，鎌倉中大騷動。同二十一日，山道、海道、北陸道，兵分三路，十九萬騎指向京都出發。同六月十三日其夜戌亥時，天色驟變，雷雨交鳴，武士等頭上雷聲繚繞，雨急如矢。<br>　　於此，十九萬騎之兵士等，遠途行軍，戰亂、糧盡、馬疲，且甲冑盡濕，而附近居民逃避一空。武士等擁至宇治勢多，眼見日常是三丁、四丁之河，忽已漲至六丁、七丁、十丁。一丈、二丈之巨石，如枯葉浮於洪流中，五丈、六丈之大樹擁塞河面。昔、足利俊綱與佐佐木高綱等之渡，與此不可共語。武士等見此，皆有懼色。然今日一過，軍心動搖，必墮。故作馬筏渡之，或百騎、或千萬騎，如此眾人雖強為之渡，或一丁、或二丁三丁，能達彼岸者則無一人。河面漂浮者緋綴、赤綴等之甲，其外有弓箭、兵杖、白星之冑等，猶如九、十月間，紅葉之散落於吉野、立田之河。<br>　　此時，叡山、東寺、七寺、園城寺等之高僧等聞得，喜稱是真言秘法、大法之靈驗。宮中紫宸殿，有叡山座主、東寺、御室之高僧，共修五壇、十五壇盛大法會。後鳥羽上皇感嘆無已，以玉鋪地，以手摩大法師等之足。大臣公卿等爭趨庭上，五體投地，禮敬高僧。<br>　　又、前往宇治勢田之公卿、貴族，舉冑作大聲喚叫：「義時之所從毛人等，善為聽之！由昔至今，與王法作敵者，何者得安穩耶？狗犬吼向獅子者，其腹無不破裂。修羅射日月，其箭還中自身之眼。遠例且置之，近在我朝之初，至人王八十餘代之間，大山皇子、大石小丸為首，二十餘人與王法為敵，無一人能遂其願，皆頸懸獄門，骸曝山野。今關東之武士等，竟欲捨源平、或高邸等先祖相傳之大君，而奉伊豆國小民、北條義時之命，故有如斯之災難興起。背王法，隨順亂民之言者，如獅子王之受野狐擺佈，馳走於東西南北者然。今生之奇恥，何逾於此。速脫爾冑，急除爾弦，快快來降」！<br>　　如是招之，未見回應。至申酉之時，關東武士等，渡河成功，趁勝來攻，京方武者，不餘一人，皆逃入山林。四王放於四島，而高僧、方丈、法師等，或逐出住屋，或受凌辱，至今六十年間，猶未雪得此恥。<br>　　今亦是彼僧侶之弟子等奉命祈禱，祇是平常之秋風，小有波浪，偶爾吹得敵船、賊船破損，即揚言生虜敵大將軍，祈禱成就，試問可曾送來蒙古大王之頭顱乎？此外，不須言矣。略述其梗概，冀君之知。此事，可為一門之人語之。<br>　　又、椎地四郎之事，確已聞之。<br> 　余既年及六十，常思奉報天台大師之恩，適坊屋朽蔽，不堪入目，因移供養作修繕工料之需。以錢四貫，造一閻浮提第一之法華堂，參詣靈山淨土時，可為奉申也。恐恐。<br>　　十月二十二日　　　　　　　　　　　　　日　　蓮　花押<br>　　　覆陳　富木居士大人　"
		},
		{
			"_id": "51",
			"name": "治病大小權實違異",
			"context":
				"治病大小權實違異<br>（治病大小權實違目）<br>弘安五年六月　六十一歲作<br>別名：治病抄　<br><br>　　　覆富木居士大人　　　　　　　　　　　　　日　　蓮<br> 　　託左衛門尉之便，惠贈單衣，敬領。<br>　　　此次諸人各種齋供，如左衛門尉大人所列明細，一一收訖，請轉告。<br>　　　大田居士大人之各種供養品，如富木大人所列，敬收訖。此法門之一端，已書示左衛門尉大人，可向其索閱。<br>　　來信云：「疫病彌見興盛」。夫、人有二病。一為身病，所謂地大百一、水大百一、火大百一、風大百一，已上四百四病。此病縱非佛亦能治之，所謂治水、流水、耆婆、扁鵲等以方藥治之，無有不愈者也。<br>　　二為心病，所謂三毒乃至八萬四千之病也。此病雖二天、三仙、六師等亦所難治，何況神農、黃帝等之方藥，豈其所可及耶？又，心病有種種淺深、勝劣之分。六道凡夫之三毒、八萬四千之心病，小佛、小乘阿含經、俱舍、成實、律宗之論師、人師，治之可愈。但此等小乘者，以小乘為本，或背大乘，或心雖不背，而欲與大乘之國並肩，其國其人，生諸病。而以小乘等治此病，不但不治而諸病更增，若以諸大乘經之行者治此病則得平愈。　　又，華嚴經、深密經、般若經、大日經等之權大乘諸人，各各生起劣謂勝見，或謂我宗與法華經齊等，或謂且更勝之者多有出現，或有國主等用之者，以此，三毒、八萬四千病起。各自雖以依經治之，反見倍增，縱以法華經行之亦不驗，經雖勝，但行者是僻見者之故也。<br>　　法華經又有二經，所謂門與本門是也。本之相違，如水火天地之差異，較爾前與法華經之相違為更甚。爾前與門雖有相違，然亦有相似之處。所說八教，爾前之圓與門之圓相似。爾前之佛與門之佛，雖有劣應、勝應、報身、法身之異，但始成一事則同。今本門與門，教主有久始之別，如百歲老翁與一歲嬰兒，弟子亦復有水火之異，土有先後是無庸言者。而本混合，水火不辨。<br>　　佛雖是分明說別，但自佛入滅迄今二千餘年之間，三國及一閻浮提之內，分明說別者無人。有之，僅漢土之天台、日本之傳教，粗粗分別之，然於本門與門之大事、以及圓戒，尚不分明。所詮，天台與傳教雖內鑒了然，然以一則時未至，二則非機，三則未得付囑故。今入末法，必有地涌出現而弘通。<br>　　今入末法，應弘本門。小乘、權大乘、門之諸人，雖或無有過失，而彼等之法已不再驗。譬如春藥不為秋藥，縱可為之，亦如春夏之不同。<br>何況彼小乘、權大乘、法華經門之人眾，或迷誤於大小權實，更以上代國主，信彼等諸經而建立寺院，捐獻田地之故，今貶其法，彼等無言以辯，致失依怙之故乎，而起大瞋恚，或謗實經，或憎行者。<br>　　至於國主，一以附人多勢眾者，再則是上代國主崇重之法，難於更易故，或以自身之愚癡故，或以賤視實教行者故，聽信彼讒訴之言，而敵視實教之行者。是以，實教守護神之梵釋、日月、四天等責罰其國，故有前代未聞之三災七難繼起。所謂去、今年，及前正嘉等之疫病等是也。<br>　　疑云：倘依汝之所言，因憎此國法華經行者，故善神治罰此國，諸人得疫病，宜矣！何以汝之弟子等亦竟病死乎？<br>　　答云：汝之不審，誠有所謂。但知其一，不知其二歟。善惡者，無始以來左右之法也。權教及諸宗之心，善惡止於等覺。若爾，至等覺止，互有所失。法華宗之心，一念三千、性惡性善，猶備於妙覺之位。元品法性，顯為梵天、帝釋等；元品無明，顯為第六天魔王。善神嫉惡人，惡鬼仇善人。入末法，自然惡鬼充滿國中，如瓦石草木之繁滋。善鬼天下少，聖賢稀有故。此疫病原應日蓮我方較於念佛者、真言師、禪宗、律僧等，多出病死者才是，然不知何故，竟較彼等為少病、少死，是不可思議。是因人少故，又或信心強盛故耶？<br>　　問云：日本國先代曾否有此疫病？<br>　　答云：日本國自神武天皇降十代至崇神天皇御宇，起疫病，日本國病死者過半。王始令各國崇祭天照太神等神，而疫病遂止，故名崇神天皇，此佛法未渡前之事也。<br>　　人王第三十代，及一、二之三代國主及至臣下等，有以泡瘡及疫病而崩逝之事，其時雖祈之於神而不驗。昔人王三十代、欽明天皇御宇，由百濟國渡來經論僧等及金銅教主釋尊之像。蘇我之宿禰等稱應崇之，而物部大連等諸臣及萬民等一同反對崇佛，稱若崇之，我國之神瞋怒，國將亂<br>亡。王於兩方之言，不辨猶豫之間，三災七難紛起，劇超前代，萬民病死。大連等得便奏聞於上，僧尼等受辱，金銅之釋迦佛投火燬化，寺舍亦然。爾時，大連病死，王亦隱歿，崇佛之蘇我宿禰亦病。<br>　　大連之子、守屋大臣云：「因崇此佛，故三代國主相繼病亡，我父亦病死，應知崇佛之聖德太子、馬子等乃親之敵、君之敵也」。此言一作，穴部王子、宅部王子等，及諸臣以下數千人一同合力燒燬佛寺堂宇，進而引發戰爭。結果，守屋一派敗滅。<br>　　佛法渡來三十五年之間，年年三災七難，疫病紛起，及至守屋之敗於馬子，是神之敗於佛，災難忽止。其後，代代之三災七難等，大體起於佛法內亂。而或為一人、二人，或為一國、二國，或為一類、二類，或為一處、二處之事，其起也出於神之崇者有之，謗法者有之，民之怨者有之。<br>　　而此三十餘年之三災七難等，一向不雜他事，祇以日本一同怨我日蓮而起。國國、郡郡、鄉鄉、村村，上自一人，下及萬民，全部生起前代未聞之大瞋恚。見思未斷之凡夫，生起元品之無明，此為其始。若祈向神、佛及法華經，更將增長無疑。但法華經本門付囑於法華經行者故，不在此列。終結須待勝負決定以外，此災難將難望終止。<br>　　止觀有十境、十乘之觀法，天台大師說後，無人行之。妙樂、傳教在時稍有行之，因敵弱故，無甚大難。止觀所云之三障四魔，非為障魔於行權經之行人，俱起於今、日蓮之時者也。又較諸天台、傳教等時之三障四魔，於今更勝一籌。<br>　　一念三千之觀法有二：一理、二事。天台、傳教等時是理，今乃事。觀念已勝之，故大難亦盛。彼為門之一念三千，此是本門之一念三千，天地懸殊。於臨終之時，猶須有得於心。恐恐謹言。　　六月二十六日　　　　日　　蓮　花押"
		},
		{
			"_id": "52",
			"name": "覆金吾書",
			"context":
				"覆金吾書<br>（金吾殿御返事）<br>文永七年十一月　四十九歲作<br>與大田金吾　　　　　　　　<br>別名：大師講御書<br><br>　　　止觀五，自正月一日讀之，祈請「現世安穩、後生善處」。承送來之書，其末有缺，已為補綴。願得多本，謹謝！<br>為大師講，所送鵝目五貫，敬領。此大師講，始於文永三四年，今年是最盛也。<br>　　夫此法門之事，視勘文之有無，可知其應弘或不弘者歟。去年雖言之於多人，無有置可否者。今年十一月之際，再言於諸方，稍見有為覆者矣。是諸人之心柔軟者耶，思其果是如此者乎？又或已有上謁之時歟！若言此等之僻事，流死二罪之內，思是一定者矣，然至今安穩無一事，思來實不可思議，是必有其至理者乎！又、自界叛逆難之經文是將值之者歟！聞山門等之動搖，逾於昔百千萬億倍。<br>　　非惟如此，亦當有其委細歟！震旦、高麗已成禪門、念佛，守護善神將去之間，從於彼之蒙古矣。我朝又來弘此邪法，蔑忽天台法華宗之故，山門不得安穩，成師檀違叛之國，十之八九將如何，可見之。<br>　　既受人身，又得免為邪師，為法華經故，及於流罪，今不受死罪者殊非本意。然、如是大事何不早為出現？欲為勉勵，乃書強言訴陳各方，年既及五十，餘命無幾。既是徒棄於曠野之身，何不為一乘法華而捨之乎！從雪山童子、藥王菩薩之跡，留仙豫、有德之名於後代，說入於法華涅槃經，是所願也。南無妙法蓮華經。<br>　　十一月二十八日　　　　　　　　　　　　日　　蓮　花押<br>　　　敬覆"
		},
		{
			"_id": "53",
			"name": "轉重輕受法門",
			"context":
				"轉重輕受法門<br><br>文永八年十月　五十歲作　　　　　<br>與大田左衛門．曾谷居士．金原法橋<br><br>　　修利槃特者，兄弟二人之名也。一人在時，人亦如此稱之。爾等三人，亦復如是，今雖一人來此，如見三人。<br>　　涅槃經有云轉重輕受之法門。先業甚重，今生未盡，未來必受地獄之苦，然今生值如斯之重苦，地獄之苦豁然消滅，死後得受人天、三乘、一乘之益。不輕菩薩之受惡口罵詈、杖木瓦礫，非無其故。過去誹謗正法之故歟？經云「其罪畢已」，是謂不輕菩薩今因值難，而得滅除過去之罪矣 此其一。<br>　　又、付法藏二十五人，除佛外，皆佛於昔所記之權者。其中第十四之提婆菩薩，見殺於外道；第二十五之師子尊者，為檀彌栗王斬首；其他，佛陀密多、龍樹菩薩等亦值多難。亦有無難，且得國王篤信歸依，而弘法者。此世有惡國善國，法有攝受折伏之所以乎？正像猶如此，中國 印度亦然！而此是邊土、是末法之始，其必有大難早在意中，待其時而已 此其二。<br>　　以上法門，前既已申，不足為奇。圓教六即位之觀行即，乃「所行如所言，所言如所行」。理即名字之人，雖為圓人，僅有言而無真行。例，讀外典三墳五典之人不知其數，能依書所言治世、行事者，千萬分之一，難也。故善治世亦難。縱能識字發聲而讀法華經，如此經文而行事者則難。<br>　　譬喻品云：「見有讀誦、書持經者，輕賤憎嫉，而懷結恨」。法師品云：「如來現在，猶多怨嫉，況滅度後」。勸持品云：「及加刀杖者......數數見擯出」。安樂行品云：「一切世間，多怨難信」。此等經文如是言，於何時遭逢則不知。過去不輕菩薩、覺德比丘等，以身讀之。現今，正像二千年姑不論，入末法，於此日本國，此時僅日蓮一人而已。<br>　　昔惡王之時，多有聖僧遭難，其所從、眷屬、弟子檀那等，再是慨歎又當何如耶？由今視昔，不難推知。今、日蓮讀得法華經一部，一句一偈猶蒙受記，何況一部耶！彌為喜悅。雖不揣淺陋，念茲在茲者及於國土，奈世間不用，力不能及。言繁難盡，擱筆。<br>　　文永八年辛未十月五日　　　　　　　　　日　　蓮　花押　　　敬覆<br>　　　大田左衛門尉大人<br>　　　曾谷居士大人<br>　　　金原法橋方丈"
		},
		{
			"_id": "54",
			"name": "致大田等書",
			"context":
				"致大田等書<br>（大田殿許御書）<br>文永十二年正月　五十四歲作<br>別名：天台真言勝劣事　<br><br>　　慶賀新春，自他幸甚、幸甚！<br>　　蓋俗諦、真諦之中，以勝負為詮；世間、出世，亦以甲乙為先歟。而諸經諸宗之勝劣，三國聖人所共曉，兩朝群賢所同知歟！法華經與大日經、天台宗與真言宗之勝劣，月支、日本猶未辨之，西天東土亦是不明者乎？所詮，如天台傳教之聖人，未於公場決得是非，如明帝桓武之國主未曾聞得之故歟！所謂善無畏三藏等，謂法華經與大日經是理同事勝等，慈覺、智證等亦存此義耶！弘法大師抑法華經於華嚴經之下等。此等二義皆非經文，同是出於自義歟。或又以慈覺、智證等作表申奏，而有敕宣。如所聞，真言、止觀兩教之宗，同號醍醐，俱稱深秘。乃至譬猶如人之兩目、鳥之雙翼者等。<br>　　又有重誡之敕宣，如所聞，山上之僧等專違先師之義，成偏執之心，殆以扇揚餘風、不顧興隆舊業等。余生居末法之初，學稟諸賢之終。慈覺、智證正義之上，敕宣多多有之，不可有疑，不可出一言。雖然，圓仁、圓珍兩大師，劫略先師傳教大師之正義，有敕宣頒下之疑，佛誡難遁。隨之，且是亡國因緣，謗法之源，初始於此者歟！故不憚世謗，不知用不用，捨身命敢為言之。<br>　　疑云：善無畏、金剛智、不空之三三藏，弘法、慈覺、智證之三大師，相對二經，判勝劣時，或云理同事勝，或下於華嚴經等。且又有聖賢之鳳文，諸德用之年久。此外，汝存一義，迷惑諸人。驚動天下耳目，豈非增上慢者，如何？<br>　　答曰：汝等之不審，亦所當然。如意論師之炳誡世親菩薩之言是也。彼狀云：「黨援之眾，無競大義。群迷之中，無辨正論，言畢而死」。汝之不審是當於此者乎！雖然，佛世尊演說法華經，一經之內，有二度之流通，重說一經，流通法華經。涅槃經云：「若善比丘，見壞法者，置不呵責、遣、舉處，當知是人，佛法中怨」。善無畏、金剛智之兩三藏，慈覺、智證之二大師，以大日權經破壞法華實經。<br>　　而日蓮如畏世不言，不將為佛敵歟？且又有章安大師諫曉末代學者云：「壞亂佛法，佛法中怨。無慈詐親，即是彼怨。能糾治者......即是彼親」。余見此釋，染入心肝，故捨身命，欲為糾明之者也。提婆菩薩付法藏第十四，師子尊者當於第二十五代，或喪身、或斬首等是也。<br>　　疑云：諸經自讚，是為常習。所謂金光明經云「諸經之王」，密嚴經云「一切經中勝」，蘇悉地經云「於三部中，此經為王」，法華經云「是諸經之王」。隨之，四依菩薩、兩國三藏亦如是，如何？<br>　　答云：大國小國、大王小王、大家小家，尊主高貴，各各有其分際。雖然，各國萬民，皆號大王，同稱天子。以詮論之，梵王為大王，以法華經稱天子也。<br>　　求云：其證如何？<br>　　答曰：金光明經「是諸經之王」之文，是與梵釋諸經相對；密嚴經「一切經中勝」，是與次上所舉十地經、華嚴經、勝鬘經等諸經相對，而云一切經中勝也。蘇悉地經之文，見其現文是云於三部中為王。蘇悉地經是與大日經、金剛頂經相對而為王。而善無畏等或云理同事勝，或云劣於華嚴經。此等僻文，如以螢火比日月、江河攝大海歟。<br>　　疑云：何為而論諸經之勝劣？<br>　　答曰：法華經第七云：「有能受持，是經典者，亦復如是。於一切眾生中，亦為第一」。此經於藥王品，舉十喻，云超過已今當之一切經。第八譬，早有上舉之文。所詮，若如佛意，非祇論經之勝劣，實說法華經行者乃是勝於一切諸人者也。大日經等行者，是諸山、眾星、江河、諸民；法華經行者，則是須彌山、日月、大海等也。而今世竟輕蔑法華經如土、如民，而深崇真言僻人等為國師，如金、如王。以此，增上慢者國中充滿，青天為瞋，黃地致妖。如涓聚而破墉塹，民之積愁而國亡者然。<br>　　問云：內外諸釋中，有如是之例耶？　　答曰：史臣吳兢上表太宗云：「竊惟太宗文武皇帝之政，求之曠古，未有如是之盛者，雖唐堯、虞舜、夏禹、殷湯、周之文武、漢之文景，皆所未逮也」。今見此表，可稱太宗為慢王歟？所讚是政道至妙，超邁先聖也。<br>　　章安大師讚天台云：「天竺大論，尚非其類；真丹人師，何勞及語？此非誇耀，法相然耳」。從義法師重讚云：「龍樹天親，未若天台」。傳教大師自讚云：「天台法華宗勝諸宗者，據所依經故，不自讚毀他。庶有智君子，尋經定宗」，又云：「能持法華者，亦眾生中第一。已據佛說，豈自讚哉」！<br>　　今以愚見勘之，善無畏、弘法、慈覺、智證等，不祇皆違背佛意，更或為盜法之人，或為違背傳教大師之僻人也。故或蒙閻魔王責，或無墓<br>墳，或藉言入定，或多度值大火大兵，有違于本文所言，恥辱不及權者死骸歟！　　<br>　　疑云：亦如六宗，真言一宗為天台所破之狀，有之乎？<br>　　答：記十末載之，但閱傳教大師所造依憑集，明眼人當能見之。所冀者，末代學者，須隨妙樂、傳教之聖言，勿用善無畏、慈覺之凡言。我之門家，須深識此旨。勿今生畏人，後生招惡果也。恐恐謹言。<br>　　正月廿四日　　　　　　　　　　　　　　日　　蓮　花押<br>　　　大田金吾居士大人"
		},
		{
			"_id": "55",
			"name": "真言見聞",
			"context":
				"真言見聞<br><br>文永九年七月　五十一歲作<br>與三位法師日行　　　　　<br>　　問：真言亡國者，其證文出於何經論耶？<br>　　答：誹謗法華，背離正法故也。<br>　　問：無亡國之證文，何可為信耶？<br>　　答：謗法之事，無可爭歟？若為謗法，亡國墮獄之報無疑。大凡謗法，必有謗佛謗僧，三寶一體故也。是涅槃經之文也。爰法華經說「則斷一切、世間佛種」，是即名一闡提。涅槃經之一與十與十一可見委細。罪有輕重，獄分淺深。殺生偷盜等，乃至殺害一大三千世界眾生，作等活、黑繩等以上七大地獄之因，猶無墮無間之事。阿鼻之業因，經論所規，是五逆、七逆、撥無因果、誹謗正法者也。但五逆之中，祇犯一逆者，雖墮無間，經一中劫，罪盡則浮。不犯一戒，道心堅固，雖願後世，如背法華，則見必墮無間，展轉無數劫。然則，謗法是過於無量之五逆歟！以此，而為國家之禱，天下將有泰平耶？諸法不如現量。承久兵亂時，關東無其用意，國主圖調伏，命於四十一人之貴僧，行十五壇之秘法。其中守護經之法，於紫宸殿，御室始行之。滿七日時，京方已敗。此非亡國之現證乎？此僅今生之小事也。依憑權教邪法墮惡道之事，當非小事矣。<br>　　問：權教邪宗之證文如何？既真言教、大日覺王之秘法，是即身成佛之奧藏。故上下一同歸於此法，天下悉仰其大法。海內寧靜，天下大治，乃真言之力也。權教邪法云者，是何事耶？<br>　　答：權教云者，四教含藏、帶方便說，經文顯然。同於四味諸教，隱久遠，隔二乘，況述盡形壽之戒等，其為小乘權教之事無疑。於此，遣唐之疑問，禪林寺廣修、國清寺維蠲之決判分明，云攝於方等部也。<br>　　疑云：經文權教且置之，唐決之事，天台先德、圓珍大師破之。大日經之指歸云：「法華尚所不及，況自餘之教耶」！既祖師之所判，誰可背之耶？<br>　　答：決云：「道理如前」。依法不依人之意也。但此釋云為智證之釋，則有不審。其故，授決集下云：「若望法華，華嚴、涅槃等經，是攝引門」。破廣修、維蠲時，書尚不及法華，於授決集云「是攝引門」，二義相違。指歸若是圓珍之作，授決集、非智證之釋。授決集若為實作，指歸非智證之釋。今案此事，授決集云智證所釋之事，天下之人皆知之，且公家日記載有其事。指歸者，人多不知之，公家日記無之。以此思之，殆為後人所作，號為智證之釋者歟。須善為尋究也。授決集洵為智證之自筆。<br>　　密家設四句五藏，立十住心，引論寄傳三國，號家家日記，嚴飾我宗，皆是妄語，胸臆浮言，莊嚴己義之法門也。所詮，法華經之於大日經有三重之劣，云戲論之法，釋尊是無明纏縛之佛，此確為如來金言耶？須明白指出經文。若無證文，誹謗法華之罪過難免。此事當家之肝心，切切勿可忘失！何宗皆有誹謗正法之失，對論之時，但在此一段。佛法者，自他宗雖異，究其本意，道俗貴賤，同為離苦得樂，現當二世耳。若成謗法，伏墮惡道，縱文殊智慧、富樓那辯說，無一分之益也。將墮無間之邪法行人，祈禱國家，將可成善事耶？顯密對判之釋，且置之。對華嚴，法華云劣之事，善須思惟也。<br>　　華嚴經十二云 四十華嚴也：「又彼所修，一切功德，六分之一，常屬於王……如是障修，及造不善，所有罪業，六分之一，還屬於王」。六波羅蜜經之六云：「若王境內，有犯殺者，其王便獲，第六分罪。偷盜、邪行，及以妄語，亦復如是。何以故？若法非法，王為根本。於罪於福，第六一分，皆屬於王」。最勝王經云：「由愛敬惡人，治罰善人故……他方怨賊來，國人遭喪亂」。大集經云：「若復有諸，剎利國王，作諸非法，惱亂世尊，聲聞弟子，若以毀罵，刀杖打斫，及奪衣，種種資具，若他給施，作留難者，我等令彼，自然卒起，他方怨敵，及自國土，亦令兵起，病疫飢饉，非時風雨，鬥諍言訟。又令其王，不久復當，亡失己國」。大三界義云：「爾時諸人，共聚眾內，立一有德之人，名為田主，而各以所收之物，六分之一，以貢輸田主。以一人為主，以政法治之。因茲以後，立剎利種，大眾欽仰，恩流率土，復名大三末多王」已上依俱舍出之也。<br>　　顯密之事，無量義經十功德品云 第四功德下：「深入諸佛、秘密之法，所可演說，無違無失」。抑大日之三部云密教，法華經云顯教事，金言不知所出。所詮，真言云密，是密為隱密之密歟？微密之密歟？物之秘有二種：一、籠藏金銀等是微密；二、隱遮瑕疵、不具等是隱密。然則，真言之云密，是隱密也。其故，說始成故隱長壽，隔二乘故無記小，此二是教法之心髓、文義之綱骨。微密之密是法華也。然則，文云，第四卷法師品云：「藥王！此經是諸佛秘要之藏」。第五卷安樂行品云：「文殊師利！此法華經，諸佛如來秘密之藏。於諸經中，最在其上」。壽量品云：「如來秘密神通之力」。如來神力品云：「如來一切秘要之藏」。非僅此也，真言高祖、龍樹菩薩，釋法華經名秘密，有二乘作佛故。次若不以「無二乘作佛」為秘密，則真言非秘密法矣。所以者何？大日經云：「佛說不思議、真言相道法，不共一切聲聞、緣覺，亦非世尊普為一切眾生」。<br>　　隔二乘事，同前四味之諸教。是以，唐決判為方等部之攝。經文見四教含藏。大論第百卷云 釋第九十品：「問曰：更有何法甚深，勝般若者，而以般若囑累阿難，而餘經囑累菩薩？答曰：般若波羅蜜非秘密法，而法華等諸經，說阿羅漢受決作佛，大菩薩能受持用。譬如大藥師，能以毒為藥」。玄義六云：「譬如良醫，能變毒為藥。二乘根敗，不能反復，名之為毒。今經得記，即是變毒為藥。故論云：餘經非秘密，法華為秘密也。復有本地圓說，諸經所無，在後當廣明」。<br>　　籤六云：「第四引證中，言論云等者，大論文證也。言秘密者，非八教中之秘密。但是前所未說為秘，開已無外為密」。文句八云：「方等、般若雖說實相之藏，亦未說五乘作佛，亦未發顯本，頓漸諸經，皆未融會，故名為秘」。記八云：「大論云：『法華是秘密付諸菩薩』。如今下文召於下方，尚待本眷，驗餘未堪」。秀句下釋龍女之成佛云：「身口密」。此等之經論釋分明，諸佛說法華經最第一，於定為秘密教，吐經論無文證之妄言，名法華為顯教，下之、謗之，豈非大謗法乎？<br>　　抑唐朝之善無畏、金剛智等，作法華經與大日經兩經理同事勝之釋，是梵華兩國共有其勝劣者歟？法華經亦有天竺十六里之寶藏，雖有無量之事，歷流沙、葱嶺等之險難，五萬八千里、十萬里之路程，不容易之間，略其枝葉。於是隨其譯者之意樂，有好廣而惡略者，有好略惡廣者。玄奘好廣，四十卷之般若經成六百卷。羅什三藏好略，千卷大論，縮為百卷。云印契真言之勝事，是以難辨。羅什所譯法華經，不以此為宗。不空三藏之法華儀軌，印真言有之。仁王經亦羅什所譯，無印真言。不空所譯之經副之。知是譯者之意樂也。其上，法華經說：「為說實相印」，有合掌之印。譬喻品有「我此法印，為欲利益世間故說」。此等文如何？只廣略之異歟。<br>　　又、舌相言語，皆是真言也。法華經宣示「治生產業，皆與實相，不相違背」取意，說「亦是先佛經中所說」。此等如何？真言是有名無實之真言也，既是未顯真實之權教，成佛得道，了無形跡。談始成，無久遠，無性德本有之佛性。三乘之感佛出世，三人捨二人，三十人除二十人。「皆令入佛道」之佛本願不得滿足，十界互具，思所不及，更何況非情之上之色心因果，何可說得耶？<br>　　然、陳隋二代之天台大師，解法華經之文，於印契之上，所立十界互具、百界千如、一念三千，為善無畏盜取，作其自宗骨目。彼三藏來自唐第七玄宗皇帝開元四年，距如來入滅一千六百六十四年，距開皇十七年為百二十餘年。何為盜取百二十餘年前，天台所立之一念三千法門為己物耶？而為其依經之大日經，簡眾生中之機，同於前四味之諸經，而簡二乘。況草木成佛，非思所及。言理時，是盜人也。又、印契真言，何經簡之？若爾，雖大日經說之，非其規模。<br>　　一代所簡、諸經所捨之「二乘作佛」，唯限法華經有之。二乘於無量無邊劫之間，雖行千二百餘尊之印契真言，若不值法華經者，不得成佛。印是手之用，真言是口之用，其主不成佛者，口與手可獨成佛耶？超過一代、秀出三說之二乘事，視如無物，依事時，唯尊印真言者，是「劣謂勝見」之外道也。<br>　　無量義經說法品云：「四十餘年，未顯真實」，第一卷云：「世尊法久後，要當說真實」，又云：「一大事因緣故，出現於世」。第四卷云：「藥王今告汝：我所說諸經，而於此經中，法華最第一」，又云：「已說、今說、當說」。寶塔品云：「我為佛道，於無量土，從始至今，廣說諸經。而於其中，此經第一」。安樂行品云：「此法華經，是諸如來、第一之說。於諸說中，最為甚深」，又云：「此法華經，諸佛如來、秘密之藏。於諸經中，最在其上」。藥王品云：「此法華經，亦復如是，於諸經中，最為其上」，又云：「此經亦復如是，於眾經中，最為其尊」，又云：「此經亦復如是，諸經中王」，又云：「此經亦復如是，一切如來所說，若菩薩所說，若聲聞所說，諸經法中，最為第一」。玄十云：「又已今當說，最為難信難解，前經是已說」。秀句下云：「謹案法華經法師品偈云：『藥王今告汝：我所說諸經，而於此經中，法華最第一』」，又云：「當知已說四時經」。文句八云：「今法華論法」。記八云：「當鋒」。秀句下云：「明知他宗所依經，不是王中王」取意。釋迦、多寶、十方諸佛，天台、妙樂、傳教等是法華經真實，華嚴經方便也。「未顯真實、正直捨方便、不受餘經一偈」、「若人不信……其人命終，入阿鼻獄」。弘法大師言：「法華戲論，華嚴真實」。何可用耶！<br>　　寶鑰云：「如此乘乘，自乘得名，望後作戲論」，又云：「謗人謗法，定墮阿鼻獄」。記五云：「故實相外，皆名戲論」。梵網經疏云：「第十謗三寶戒。亦云謗菩薩法，或云邪見……謗是乖背之名，絓是解不稱理，言不審實，異解說者，皆名為謗也」。玄三云：「無文證者，悉是邪偽，同彼外道」。弘十云：「今人信他，所引經論，謂為有憑，不尋宗源，謬誤何甚」！守護章上之中云：「若有所說，經論明文，權實、大小、偏圓、半滿可簡擇」。玄三云：「廣引經論，莊嚴己義」取意。<br>　　抑弘法之法華經之於真言是三重之劣、戲論之法，云猶劣於華嚴經。大日經六卷加供養法卷，為七卷三十一品、或三十六品，何品何卷見之耶？加之，蘇悉地經三十四品，金剛頂經三卷三品、或一卷，全所不見也。又、大日經並三部之秘經，何卷何品有見「十界互具」耶？都無也。法華經事理共有之，所謂久遠實成，事也；二乘作佛，理也。善無畏等之理同事勝，臆說也。不可信用！<br>　　大凡真言之誤多，其中：<br>　　一、十住心所云，第八法華、第九華嚴、第十真言，出於何經論耶？<br>　　二、善無畏之四句與弘法之十住心，眼前違誤顯然，何為師弟敵對耶？<br>　　三、立五藏時，六波羅蜜經之陀羅尼藏，何必稱我家之真言耶？<br>　　四、云震旦人師，諍盜醍醐，何年紀相違耶？其故，自開皇十七年至唐德宗貞元四年戊辰之歲，百九十二年，何天台入滅百九十二年後傳來之六波羅蜜經之醍醐，可為盜取耶？顯然違誤。若爾，所云謗人謗法定墮阿鼻獄，是自責者耶？<br>　　五、弘法心經秘鍵五分，何攝法華耶？善須尋究之事也。<br>　　真言有七重之責難：　　一、「真言自法華經外，大日如來所說」。若爾，大日之出世成道、說法利生，在釋尊前耶、後耶，如何？對機說法之佛，八相作佛，父母為誰？名字如何？若說娑婆世界之佛，世無二佛，國無二主，乃聖教之通判。可見涅槃經之第三十五卷。若言是他方之佛，何為蔑我主師親之釋尊，而崇他方疏緣之佛耶？不忠不孝，是逆路伽耶陀也。若云一體，何云別佛耶？若是別佛，何捨我重恩之佛耶？唐堯敬老衰之母，虞舜崇頑愚之父 此其一。<br>　　二、六波羅蜜經云：「所謂過去，無量殑伽沙，諸佛世尊，所說正法，我今亦當，作如是說。所謂八萬四千，諸妙法蘊……而令阿難陀等，諸大弟子，一聞於耳，皆悉憶持」。此中陀羅尼藏，弘法言是我之真言。若爾，此陀羅尼藏，非釋迦之說歟？於此說有違 此其二。<br>　　三、法華經於無量千萬億之已說、今說、當說，最為第一。諸佛所說、菩薩所說、聲聞所說，此經第一也。而諸佛中，大日獨為遺漏耶？法華經是正直無上道之說，大日等諸佛，長舌達於梵天，示其真實 此其三。<br>　　四、威儀形色經有「身相黃金色，常遊滿月輪，定慧智拳印，證誠法華經」之文，又、五佛章之佛，亦見是法華經第一 此其四。<br>　　五、「以要言之，如來一切所有之法……皆於此經，宣示顯說」。此等經文，不僅於釋迦所說諸經中為第一，亦於三世諸佛所說中為第一也。此外一佛二佛所說經中，若言有勝於法華經者，皆不可用。法華經是三世不壞之經故也 此其五。<br>　　六、又，大日經等諸經之中，無有勝法華經之經文 此其六。　　七、自釋尊入滅已後，天竺論師二十四人之付法藏，其外，大權之垂迹、震旦之人師、南三北七之十師、三論法相之先師中，自天台宗外，談十界互具、百界千如、一念三千之人無之。若不立一念三千，無性惡之義。無性惡之義，則佛菩薩之普現色身，真言兩界之漫荼羅，五百七百之諸尊，豈不同於本無今有、外道之法歟！若立十界互具、百界千如，其本經是何經耶？能說十界皆成之旨耶？見聞天台圓宗後，為莊嚴邪智所盜取之法門也。漫誇才藝，徒作浮言，不可依之。須求真實之經文、金言也 此其七。<br>　　涅槃經三十五云：「我於處處，經中說言，一人出世，多人利益。一國土中，二轉輪王。一世界中，二佛出世，無有是處」。大論九云：「十方恆河沙，三千大千世界，是名為一佛世界。是中更無餘佛，實一釋迦牟尼佛」。記一云：「世無二佛，國無二王。一佛境界，無二尊號」。持地論云：「世無二佛，國無二主。一佛境界，無二尊號」取意。<br>　　七月　日　　　　　　　　　　　　　　　日　　蓮　花押"
		},
		{
			"_id": "56",
			"name": "覆大田夫人書其一",
			"context":
				"覆大田夫人書其一<br>（太田殿女房御返事）<br>建治元年　五十四歲作<br>於身延　　　　　　　<br>別名：即身成佛抄　　<br> 八月分之米一石，敬領。<br>　　云即身成佛之法門，見於諸大乘經並大日經等之經文分明。然而，言彼諸經眾人之即身成佛者，墮二增上慢，必入無間地獄。記九云：「然二上慢不無深淺，謂如乃成大無慚人」。諸大乘經之煩惱即菩提、生死即涅槃之即身成佛法門，雖看似尊貴，然此不為即身成佛法門。其意，稱二乘者，於鹿苑斷見思，猶未斷塵沙、無明者，竟謂我已盡煩惱，得入無餘，成灰身滅智者。要知灰身則非即身，滅智則無成佛之義。然凡夫有煩惱業，未失苦果之依身，故以煩惱業為種，可成報身、應身。既有苦果，以生死即涅槃，可成法身如來，釋尊如是彈呵二乘歟！是以，煩惱、業、苦不成三身之種。今於法華經，取出有餘、無餘二乘所無之煩惱、業、苦，而說即身成佛時，不僅二乘得即身成佛，凡夫亦得即身成佛也。於此法門，若稍仔細思惟，華嚴，真言等諸人，雖說即身成佛，依經或有其文，實無其義也。僻事之起，此也。<br>　　弘法、慈覺、智證等，見來是迷惑於此法門者也。何況其已下之古德、先德等，不足言矣。但天台第四十六座主、東陽之忠尋，其人見此法門似稍有誤，然既是天台座主慈覺之末裔，故不了了之，終其一生矣。其上，受生日本國之人，雖心有所知，不敢出之於言。而釋迦、多寶、十方諸佛、地涌、龍樹菩薩、天台、妙樂、傳教大師，皆是以為即身成佛限於法華經者也。我弟子等須將此事牢記在心也。<br>　　妙法蓮華經五字中，諸論師、諸人師之釋雖各別，總不出諸經之見。但龍樹菩薩之大論云：「譬如大藥師，能以毒為藥」，此釋見其是會得此一字者。毒者，苦集二諦、生死因果是毒中之毒。此毒成生死即涅槃、煩惱即菩提，可云是妙之極也。云良藥者，是可使毒變而為藥，方云良藥也。此龍樹菩薩在其名大論之著，第一百卷云，華嚴、般若等非妙，法華經方為妙之釋也。此大論是龍樹菩薩之論，由羅什三藏傳來漢土，天台大師覽此法門，而有南北之責。<br>　　而漢土唐中葉，日本弘仁已後，眾人多誤之事，是因唐第九、代宗皇帝御宇，不空三藏自天竺傳來菩提心論，稱此論亦是龍樹之著。此論有云「唯真言法中，即身成佛故，是說三摩地法。於諸教中，闕而不書」之文。受誑於此釋，弘法、慈覺、智證等之法門荒唐無稽。但，大論為龍樹之論，自他所不諍。菩提心論為龍樹之論、為不空之論，則有爭議焉。此事如何，<br>暫置不論。<br>　　但不審者，大論之心是即身成佛限於法華經。文之所言，道理究極。<br>菩提心論雖稱龍樹之論，然與大論相違，立真言之即身成佛，且加一「唯」字，甚見其牽強。是依何經文，置此「唯」之一字而破法華經耶？須尋究其證文。<br>　　龍樹菩薩之十住毘婆沙論云：「不依於經之法門是黑論」，豈可自語相違。大論一百云：「而法華等諸經，說阿羅漢受決作佛......譬如大藥師，能以毒為藥」。此釋正是書示即身成佛之道理。但菩提心論與大論，既稱同是龍樹大聖之論，而見有水火之異者是何故哉？此非龍樹之異說，乃譯者之所為耳！羅什舌不燒，不空舌燒。妄語燒，實語不燒，事顯然也。<br>　　由月支傳經論至漢土者，一百七十六人。其中但唯羅什一人，未於教主釋尊之經文雜入其私意者。一百七十五人中，羅什先後一百六十四人，以羅什之智而知之。羅什來此前後一百六十四人之誤亦顯，新譯之十一人其誤亦顯，又稍見才能者，亦是以羅什之故。此非私義。感通傳云：「絕後光前」。光前者，由後漢來至後秦之譯者；絕後者，羅什已後，善無畏、金剛智、不空等，亦以得羅什之智，而益其才智者也。感通傳云：「已下諸人並皆俊」，是以此菩提心論，「唯」之文字，縱是龍樹之論，亦是不空之私言也。何況其下有言「於諸教中，闕而不書」，實是重大違誤！<br>　　將即身成佛範本之法華經閣而置之，而於無憑無據之真言立即身成佛之理，且置「唯」一字之條，是天下第一僻見也。此徒為修羅根性之法門耳！<br>　　天台智者大師之文句九，釋壽量品之心云：「佛於三世，等有三身。於諸教中，秘之不傳」。此正是即身成佛之明文也。不空三藏為欲消除此釋，遂假藉龍樹之名，而書稱「唯真言法中，即身成佛故，是說三摩地法。於諸教中，闕而不書」。是以，此論下文有書即身成佛耶？全非即身成佛，有似於生身得忍矣。此人雖聞得即身成佛是珍貴法門，然、終未窺得即身成佛之義。焉可說此是二乘成佛、久遠實成之經耶！天台大師之「於諸教中，秘之不傳」之釋，重逾千鈞。<br>　　外典三千餘卷明載，政道相違，世遂有濁。內典五千、七千餘卷明示，因佛法僻見，世必顯濁。今之世，既違外典，亦背內典之故乎，乃有此大科，起於一國，不即將亡國歟！可憫、可憫！<br>　　七月二日　　　　　　　　　　　　　　　日　　蓮　花押<br>　　　覆大田夫人"
		},
		{
			"_id": "57",
			"name": "覆大田居士書",
			"context":
				"覆大田居士書<br>（太田入道殿御返事）<br>建治元年十一月　五十四歲作<br>別名：業病能治事<br>　　拜見貴札，尊恙之事，一則為歎，二則是悅。<br>　　維摩詰經云：「爾時長者維摩詰自念，寢疾于床。爾時佛告，文殊師利：汝行詣維摩詰問疾」取意。大涅槃經云：「爾時如來......現身有疾，右而臥，如彼病人」。法華經云：「少病少惱」。止觀第八云：「若偃臥毘耶，託疾興教......如來寄滅談常，因病說力」，又云：「明病起因緣有六：一、四大不順故病，二、飲食不節故病，三、坐禪不調故病，四、鬼神得便，五、魔所為，六、業起故病」。大涅槃經云：「世有三人，其病難治。一、謗大乘，二、五逆罪，三、一闡提。如是三病，世中極重」，又云：「今世惡業成就......必應地獄受報。......供養三寶故......不墮地獄，現世受報。所謂頭痛、目痛、背痛」。止觀云：「若有重罪......人中輕償，此是業欲謝，故病也」。　　龍樹菩薩之大論云：「問云：若爾者華嚴經......般若波羅蜜，非秘密法。而法華者，秘密也等......譬如大藥師，能變毒為藥」。天台承此論云：「譬如良醫，能變毒為藥......今經得記，即是變毒為藥。故、論云：餘經非秘密，法華為秘密」。止觀云：「法華能治，復稱為妙」，妙樂云：「難治能治，所以稱妙」。<br>　　大經云：「爾時王舍大城，阿闍世王，其性弊惡......害父已，心生悔熱......心悔熱故，體生瘡。其瘡臭穢，不可附近。爾時其母，字韋提希，以種種藥，而為傅之。其瘡遂增，無有降損。王即白母：『如是瘡者，從心而生，非四大起。若言眾生，有能治者，無有是處』。爾時世尊，大悲導師，為阿闍世王，入月愛三昧。入三昧已，放大光明。其光清涼，往照王身，身瘡即愈」。<br>　　平等大慧妙法蓮華經第七云：「此經則為，閻浮提人，病之良藥。若人有病，得聞是經，病則消滅，不老不死」。<br>　　依如上所引諸文，以勘尊恙，不出六病。其中五病，姑置不論。要以第六之業病，最為難治。而業病又有輕有重，多少之不同。其中，誹謗法華之業病是第一最重。神農、黃帝、華佗、扁鵲拱手，持水、流水、耆婆、維摩閉口。但有釋尊一佛妙經之良藥能治，如上引法華經所云。<br>　　大涅槃經指法華經云：「若有毀謗是正法者，能自改悔，還歸於正......除此正法，更無救護。是故應當，還歸正法」。荊谿大師云：「大經自指法華為極」，又云：「如人倒地，還從地起。故以正謗，接於邪墮」。<br>　　世親菩薩本為小乘論師，為止五竺之大乘，造五百部小乘論。後值無著菩薩，頓改邪見，為欲一時消滅前罪，向無著曰擬自斷其舌。無著止之云：「何不以汝舌為大乘讚歎」？世親乃又造五百部大乘論，破失小乘。又立一願，謂一生之間不再以小乘登於舌端，然後罪滅，生彌勒天。<br>　　馬鳴菩薩是東印度人，列於付法藏第十三。本為外道之長時，與勒比丘論內外之邪正，言下解其旨，為遮重科，擬自刎頸，所謂自我作敵墮獄。勒比丘勸止之云：「勿斷汝頭，以汝頭與口，讚歎大乘可也」。馬鳴急造起信論，以破失外小。是為月氏大乘之始。<br>　　嘉祥寺之吉藏大師，是漢土第一名匠、三論宗之元祖。獨步吳會，慢幢最高，與天台大師爭論已今當之文時，頓破邪執，為滅謗人、謗法之重罪，乃商請百餘人之高德，恭迎智者大師，並親以身為肉橋、以頭承足；七年之間，採薪汲水，廢講散眾，為倒慢幢，不誦法華經。大師滅後，往詣隋帝，挍攝雙足，流淚告別，觀見古鏡，羞愧自影。欲滅業病，懺悔如上。<br>　　夫一乘妙經，乃三聖之金言，已今當之明珠，位居諸經之頂。經云：「於諸經中，最在其上」，又云：「法華最第一」。傳教大師云：「佛立宗」者也。<br>　　予詳究大、金、地等諸真言之經，實無會通於此文之明文，但見畏、智、空、法、覺、證等之曲會耳！是知釋尊、大日之本意祇在「法華最上」。而本朝真言之元祖，法、覺、證等三大師入唐時，將畏、智、空等之三三藏之誑惑，自果、全等，傳承歸朝。法華真言弘通之時，隱超過三說之一乘明月，顯真言兩界之螢火。更罵詈法華經曰：「戲論也，無明之邊域也」。其自戕時之謬誤，豈不是曰：「大日經戲論也，無明之邊域也」。本師既曲，末葉豈直乎？源濁流不清等，此之謂歟！因之，日本久成闇夜，扶桑終欲凋於他國之霜。　　而貴君雖非嫡傳之末流，然既是檀那之所從，身處邪家年久，心染邪師時深，縱大山傾頹、大海乾枯，此罪難消歟。雖然，以宿緣所催，加之今生慈悲所薰，意外值遇貧道，發起改悔故，為償未來之苦，乃現在之輕瘡出現歟！<br>　　彼闍王之身瘡，是五逆、謗法二罪之所招，佛入月愛三昧而照其身，惡瘡頓消，延三七日之短命，得四十年之寶壽。又恭請千人羅漢，書顯一代金言，流布正像末。此禪門惡瘡，徒是謗法之一科。所持妙法，超過月愛，豈有不能治愈輕瘡，招來長壽者乎？若此語無徵，可發聲如此叫喚：「一切世間眼是大妄語之人，一乘妙經是綺語之典。若惜名，世尊須顯驗；若畏誓，諸聖賢須來護」。書不盡言，言不盡心，諸事期於見訪時，恐恐。<br>　　十一月三日　　　　　　　　　　　　　日　　蓮　花押<br>　　　覆大田居士大人"
		},
		{
			"_id": "58",
			"name": "覆乘明聖人書",
			"context":
				"覆乘明聖人書<br>（乘明聖人御返事）<br>建治三年四月　五十六歲作<br>與大田乘明　　　　　　　<br>別名：金珠女御書<br>　　　　承由相州鎌倉，以青鳧二串，遣使送來此甲州身延之嶺，敬領迄。<br>　　昔金珠女以金錢一文為木像之箔，九十一劫為金色身。其夫金師，今之迦葉，未來之光明如來是也。今之乘明法師妙日，並妻女以銅錢二千枚供養法華經。彼是佛，此是經。經是師，佛是弟子。涅槃經云：「諸佛所師，所謂法也......是故諸佛，恭敬供養」。法華經第七云：「若復有人，以七寶滿三千大千世界，供養於佛，及大菩薩、辟支佛、阿羅漢。是人所得功德，不如受持此法華經，乃至一四句偈，其福最多」。<br>　　夫供養劣佛，尚九十一劫為金色身；供養勝經之施主，一生不入佛位耶？但應去除真言、禪宗、念佛者等之謗法供養。譬如崇重修羅而歸敬帝釋耳！恐恐謹言。<br>　　卯月十二日　　　　　　　　　　　　　　日　　蓮　花押<br>　　　覆乘明聖人"
		},
		{
			"_id": "59",
			"name": "覆大田夫人書其二",
			"context":
				"覆大田夫人書其二<br>（大田殿女房御返事）<br>建治三年十一月　五十六歲作<br>與大田居士夫人　於身延　　<br>別名：八寒地獄事<br>　　柿青裏小袖、棉十兩送達。<br>　　此大地下有二地獄：一是熱地獄。燃炭、放野火，烈火如鐵湯，燒烤罪人如於大火投紙、大火投木屑。凡縱火盜、以火攻敵者、嫉火焚胸之女人，墮此地獄。<br>　　二是寒地獄。此地獄有八，涅槃經云：「八種寒冰地獄，所謂阿波波地獄、阿吒吒地獄、阿羅羅地獄、阿婆婆地獄、優羅地獄、波頭摩地獄、拘物頭地獄、芬陀利地獄」。此八大寒地獄，或依受寒所襲之聲，或依現於身之色等而名之。<br>　　此國諏訪之湖，或越中立山之北風、或加賀白山嶺之鳥閉羽、嫠婦裙裾冷、雉子寒雪逼，可以為示。受寒所襲之顫抖聲，所謂阿波波、阿吒吒、阿羅羅等；受寒所襲之身赤紅，所謂紅蓮、大紅蓮等也。若言是何等人墮此地獄者，此世偷人衣服，雖見父母、師匠等受寒，而我溫暖度日之人也。<br>　　六道中有名天道者，出生時其衣服即齊備。人道中有商那和修、鮮白比丘尼等，自母胎內和衣而生。此非僅與貴人等衣服，於父母、主君、三寶亦以清淨厚衣供奉者也。商那和修以衣供奉裸身之辟支佛，生生世世，衣服隨身。云憍曇彌之女人，以欽婆羅衣供奉佛，成一切眾生喜見佛。<br>　　今有奉法華經以衣之女人，後生不祇得免於八寒地獄之苦，亦於今生滅除大難，其功德之餘，將為男女公子等，衣上加衣、色上增色。恐恐。<br>　　建治三年丁丑十一月十八日　　　　　　　　日　　蓮　印<br>　　　覆大田居士夫人"
		},
		{
			"_id": "60",
			"name": "覆大田左衛門尉書",
			"context":
				"覆大田左衛門尉書<br>（太田左衛門尉御返事）<br>弘安元年四月　五十七歲作<br>別名：方便壽量肝心事　　<br>　　本月十八日來翰，同二十三日午刻許送到，立即拜讀畢。如所示，布施之鳥目十貫文、太刀一、扇子一把、燒香廿兩，敬領矣。<br>　　專函所云：「余今年至五十七矣，覺為大厄之年，乃自正月下旬至此卯月之間，身心多有苦勞出現。本謂受得人身者，必有身心諸病相續，五體苦勞。雖然，此則更甚」。<br>　　此事是第一最歎之事。有稱十二因緣之法門，其意，我等之身原是以諸苦為體，以先世造業，故受諸苦。先世之集、即煩惱，招集諸苦。過去二因即現在五果，現在三因即未來兩果，三世次第，感一切苦果。在世二乘，欲滅此等諸苦，沈於空理，灰身滅智，而忘失菩薩勤行、精進之志，思以為證得空理之事為真極。佛於方等時，對此等心地予以彈呵。然、受生此三界之輩，得有離其苦者耶？羅漢之應供，猶是如此，況其底下之凡夫乎？是以勸告須速脫離生死。<br>　　此等法門，暫置不論。所言今年大厄，昔伏羲之世，黃河浮出一龜，甲負八卦之文；時人取此文，見其中明示人自生年至老終之厄象。厄年之人，有危之事，如住淺水之魚，有鴟鵲等狙伺，如居燈邊之夏蟲，將入火中，謂鬼神伺機將奪人命。<br>　　神內之時，諸神在身，萬事遂心。神外之時，諸神出識家，見聞萬事。今年貴君是神外，諸神他國遊行，慎須為祈除災得樂。又是木性之人，今年雖大厄，春夏之際，當有何事歟？至門性經云：「木遇金抑揚，火得水光滅，土值木時瘦，金入火消失，水遇土不行」。<br>　　雖非堪為指引之經文，予之法門，以四悉檀為準而言之，若不至有違成佛之理，則可用世間普通之義歟。然云法華經之經，身心諸病之良藥也。經云：「此經則為，閻浮提人，病之良藥。若人有病，得聞是經，病則消滅，不老不死」，又云：「現世安穩，後生善處」，又云：「諸餘怨敵，皆悉摧滅」。<br>特奉以守護之方便品壽量品，原擬書奉一部經，今以事冗，略書二品奉陳。慎之、慎之！須是不離汝身，妥為包裹持存者也。<br>　　此方便品是門之肝心。佛於此品說十如實相之法門，明十界眾生之成佛，舍利弗等聞此，非祇斷無明惑，得真因位，未來更成華光如來，於離垢世界之曉空，詠成佛之覺月。十界眾生成佛之始是也。當時念佛者、真言師之人眾，深執成佛限於己之依經，不習此等法門，於未顯真實之經所說，空為名字之授記，深所執著故耳！<br>　　貴君前雖曾迷於此等法門，然聞得日蓮法門後，以賢者之故，拋卻本執，不僅改信法華經，終更知得此經之重要勝於身命，誠是不思議中之不思議也。此非徒為今世之事，以過去之宿緣開發，方有如此之思者歟。難得、難得！<br>　　次云壽量品者，本門之肝心也。又，此品非僅是一部之肝心、一代聖教之肝心，亦是三世諸佛說法儀式之大要。教主釋尊證得壽量品一念三千法門之事，與三世諸佛之內證等同之故也。但此法門非僅是釋尊一佛之己證，諸佛亦然也。我等眾生無始已來，沈淪於六道生死，今值遇教主釋尊所說法華經之事，乃往昔曾已聽聞此壽量品久遠實成一念三千之故，珍貴之法門也。<br>　　華嚴、真言之元祖，法藏、澄觀、善無畏、金剛智、不空等，盜取釋尊一代聖教肝心之壽量品一念三千法門，納之於本未道此之自家依經，華嚴經、大日經內，而稱亦有一念三千云，深受此輩盜賊迷惑，末學竟亦有執著此見者，誠是可哀、可哀！<br>　　終則，真言人師云：「諍盜醍醐，各名自宗」，又云：「法華經之二乘作佛、久遠實成是無明邊域，大日經所說法門是明之分位」。華嚴人師云：「法華經所說一念三千法門是枝葉，華嚴經法門是根本之一念三千也」。此是無憑無據之僻見。真言、華嚴經若是曾說一念三千，方可言一念三千之名目，可哂、可哂！龜毛兔角之法門也！<br>　　真實之久遠實成一念三千法門，於前四味，及法華經門十四品，猶為秘之，直至本門正宗之壽量品始為顯說之。此一念三千之寶珠，入於妙法五字金剛不壞之袋內，為末代貧窮之我等眾生而留置。出於正法像法之論師、人師，不知此大事，唯有龍樹，天親，心底知得，未顯於色。天台大師於玄、文、止觀雖思為秘之，然為末代，於止觀十章中之第七正觀章，稍有書及，略為釋述即止。但示理觀之一分，至於事之三千，猶見斟酌焉。<br>　　彼天台大師，化之眾也。此日蓮既是本化之一分，故當盛弘本門之事分。如是大事義理籠罩之經，既為書奉，須是益勵信心也。<br>　　勸發品云：「當起遠迎，當如敬佛」。安樂行品云：「諸天晝夜，常為法故，而衛護之......天諸童子，以為給使」。譬喻品云：「其中眾生，悉是吾子」。法華經持者是教主釋尊之子，何得不有梵天、帝釋、日月、眾星之晝夜朝暮之守護乎？拂除厄年災難之秘法，無有勝於法華經者，可貴、可貴！<br>　　昔在鎌倉時，承來作細談，今居遠國，面謁之事更不可期。而使者非玉章，心中蘊蓄，不及盡言，為歎、為歎！今年之大厄，委於日蓮可也。釋迦、多寶、十方分身諸佛之於法華經所約定之事，其實與不實，可以此為計量也！容另言之。<br>　　弘安元年戊寅四月廿三日　　　　　　　　日　　蓮　花押<br>　　　覆大田左衛門尉大人"
		},
		{
			"_id": "61",
			"name": "覆大田夫人書其三",
			"context":
				"覆大田夫人書其三<br>（大田殿女房御返事）<br>弘安元年九月　五十七歲作<br>與大田居士夫人　於身延　<br>　　米一石 付十合施水予大旱魃時之渴者，生作大龍王，降雨以養人天。飢世施食於人者，生作國王，其國豐裕。昔有名金色之大王，其國名波羅奈國，十二年間旱魃，人民多飢死。宅中死骸，道路屍骨充滿。其時大王憐一切眾生，盡發其庫藏施濟，庫中財空，唯餘一日之食，聚來眾僧供養，王、后、眾僧、萬民皆飢欲死時，天降飲食如雨下，大國一時富貴。此金色王經所說。今亦如是，以此供養，現世作福人，後世必往靈山淨土。恐恐謹言。　　九月二十四日　　　日　　蓮　花押<br>　　　覆大田居士夫人<br>"
		},
		{
			"_id": "62",
			"name": "慈覺大師事",
			"context":
				"慈覺大師事<br>　　　　　　　　<br>弘安三年正月　五十九歲作<br>與大田居士　於身延　　　<br>　　鵝眼三貫、絹袈裟一襲，敬領。<br>　　法門之事，於致秋元太郎兵衛尉大人之覆信中，曾稍稍釋述，可為瀏覽。至為難值之人身，難值之佛法，今皆值之矣。五尺之身有一尺之面，面中有三寸之眼二，由一歲及六十，見多物中，彌為喜悅之事，是法華最第一之經文也。<br>　　可嘆者，是慈覺大師釋金剛頂經之「頂」字云：「所言頂者，於諸大乘法中，最勝無過上故，以頂名之......如人之身，頂最為勝......法華云：『是法住法位』。今正顯說此秘密理。故云金剛頂也」，又云：「如金剛寶中之寶，此經亦爾。諸經法中，最為第一，三世如來，髻中寶故」。此釋之心，不僅是奪取法華最第一之經文，付與金剛頂經，更作「如人之身、頂最為勝」之釋，是斬法華經之頭，作真言經之頂。此即切鶴頸以作蛙頸者，真言之蛙死，法華經之鶴頸亦斬去。此誠是以人身受得之眼所見之不思議；三千年一度開花之優曇花，轉輪聖王見之矣。　　不成究竟圓滿之佛，則不識法華經之敵；然一乘之敵，恍然如夢勘出矣。慈覺大師之墓，未聞在於何處。世間云，頭在出羽國、立石寺。此事看來是頭與身所在各別者耶？明雲座主頭為義仲所斬。<br>　　試見天台座主，傳教大師置之。第一義真、第二圓澄，此兩人以法華經為正，真言為傍。第三座主慈覺大師以真言為正，法華經為傍。其已後代代座主相論，無思定之事。第五十五並五十七之二代，是明雲大僧正座主。此座主，安元三年五月蒙院之咎，配流伊豆國之途中，叡山僧侶於大<br>津，劫持之。後、治承三年十一月作座主，以調伏源右將軍賴朝，於壽永二年十一月十九日為義仲打殺。此人，生流死殺，值二度大難。生之難是佛法定例，聖賢繁盛之花也。死後恥辱是惡人、愚人、誹謗正法之人招來之禍也。所謂大慢婆羅門、須利等也。<br>　　粗論此事，自明雲一向作真言座主後，今三十餘代、一百餘年之間，一向由真言座主奪佔法華經之領地。而此等人眾確見是釋迦、多寶、十方諸佛之大怨敵，梵釋、日月、四天、天照太神、正八幡大菩薩之仇敵也。我弟子等須知此旨，以思法門也。恐恐謹言。<br>　　正月二十七日　　　　　　　　　　　　　日　　蓮　花押<br>　　　覆大田居士大人"
		},
		{
			"_id": "63",
			"name": "三大秘法稟承事",
			"context":
				"三大秘法稟承事<br><br>弘安五年四月　六十歲作<br>與大田金吾　　　　　　<br>別名：三大秘法抄　　　<br>　　夫法華經第七神力品云：「以要言之，如來一切所有之法、如來一切自在神力、如來一切秘要之藏、如來一切甚深之事，皆於此經，宣示顯說」。釋云：「經中要說，要在四事」。<br>　　問：所說要言之法者，何物耶？<br>　　答云：夫釋尊自初成道、四味三教，乃至離法華經廣開三顯一之席，而說略開近顯遠之涌出品為止，猶為秘之者，實相證得當初所修行之壽量品之本尊、戒壇、題目五字也。教主釋尊對三世無隱之普賢文殊等，亦未以此法讓與，況其以下者耶！<br>　　是以，說此秘法之儀式，異於四味三教並法華經門十四品。所居之土是寂光本有之國土，能居之教主是本有無作之三身，所化亦同體也。如斯之際，從寂光大地之底，召出久遠稱揚之本眷屬、上行等四菩薩，而為付囑。道暹律師云：「法是久成之法，故付久成之人」。<br>　　問云：其所囑法門，於佛滅後，何時可弘通乎？<br>　　答云：經第七藥王品云：「後五百歲中，廣宣流布，於閻浮提，無令斷絕」。謹拜見經文，佛滅後正像二千年已過，第五五百歲，鬥諍堅固，白法隱沒時。<br>　　問云：夫諸佛慈悲如天月。機緣之水若澄，利生之影，應普映於萬機之水。而正像末三時中，說但限於末法，似教主釋尊之慈悲，有所偏頗，如何？　<br>　　答：諸佛之和光、利物之月影，雖照九法界之闇，謗法一闡提之濁水，影不能映。於正法一千年之機前，唯小乘、權大乘相合。像法一千年，法華經門機感相應。入末法始之五百年，法華經本門，置前後十三品，是只弘通壽量品一品之時。機法相應也。<br>　　今此本門壽量一品，於像法後五百歲，機尚不堪，況始之五百年耶！何況正法之機，門尚云日淺，何況本門耶！入末法，爾前門全非出離生死之法，但專限本門壽量一品，為出離生死之要法也。以是思之，於諸佛化導，全無偏頗等。<br>　　問：佛滅後於正像末三時，本化、化各各付囑分明。但限壽量一品，可云是為末法濁惡眾生之經文未分明，欲聞確實有經之現文，如何？<br>　　答：汝強聞之，聞後須堅為取信也。所謂壽量品云：「是好良藥，今留在此。汝可取服，勿憂不差」。<br>　　問云：壽量品專限末法惡世之經文顯然，不能擅加為難。雖然，三大秘法其體如何？<br>　　答云：予己心之大事，無如此也。汝志既無二，可稍為言之。壽量品所建立之本尊，是五百塵點之當初以來，於此土有緣深厚，本有無作三身之教主釋尊是也。壽量品云：「如來秘密神通之力」。疏九云：「一身即三身，名為秘；三身即一身，名為密。又、昔所不說，名為秘；唯佛自知，名為密。佛於三世，等有三身。於諸教中，秘之不傳」。<br>　　題目者，有二意，所謂正像與末法也。正法雖有天親菩薩、龍樹菩薩唱之，僅是自行之唱而已。像法有南岳、天台等，亦唱南無妙法蓮華經，但為自行，不廣為他說。此是理行之題目。入末法，今、日蓮所唱題目，異於前代，是亙及自行化他之南無妙法蓮華經也，名體宗用教之五重玄之五字也。<br>　　戒壇者，王法冥於佛法，佛法合於王法，王臣一同，持本門之三秘密法，將有德王、覺德比丘之昔日行儀，重現於末法、濁惡之未來時，當頒下敕宣及教書，尋覓似於靈山淨土之最勝之地，建立戒壇，唯待時耳。云事之戒法者此也。但非僅為三國並一閻浮提之人，懺悔滅罪之戒法，大梵天王、帝釋等亦當下降來踐之戒壇也。此戒法立後，延曆寺戒壇是門理戒，無復有益，叡山座主第三第四之慈覺、智證，意外竟違背本師傳教、義真，以理同事勝之狂言為本，蔑視我山戒法，嗤為戲論之故，不料延曆寺之戒，清淨無染之中道妙戒，徒成為土泥，此事言之難盡，歎之又何為乎？較彼摩黎山成瓦礫土、栴檀林化荊棘，尤為過之。<br>　　夫辨得一代聖教邪正偏圓之學者，今可使其踐延曆寺之戒壇耶？此法門須是思其義理，詳審其義。此三大秘法是二千餘年當初，日蓮以地涌千界上首，確自教主大覺世尊口決相承者也。今、日蓮所行，與靈鷲山之稟承，無芥爾相違，不改其色，壽量品之事之三大事也。<br>　　問：一念三千確實證文如何？<br>　　答：其言如次，於此有二種。方便品云：「諸法實相，所謂諸法，如是相......欲令眾生，開佛知見」。底下凡夫，理性所具之一念三千歟。壽量品云：「然我實成佛已來，無量無邊」。大覺世尊，久遠實成之當初，證得之一念三千也。今、日蓮應時，為此法門廣宣流布。予年來，雖秘於己心，若不將此法門書寫留置，定將難免門家遺弟等加我無慈悲之讒言乎！其後，悔又何益。思念及此，爰為書送貴處。一見之後，秘之。勿使他見，勿為人言。說法華經為諸佛出世之一大事者，是含此三大秘法之經也。秘之、秘之！<br>　　弘安五年卯月八日　　　　　　　　　　　日　　蓮　花押<br>　　　覆大田金吾大人"
		},
		{
			"_id": "64",
			"name": "致曾谷居士書",
			"context":
				"致曾谷居士書<br>（曾谷入道殿御書）<br>文永十一年　五十三歲作<br>於身延　　　　　　　　<br>別名：法華真言違異　　<br>　　自界叛逆難、他方侵逼難，既遇之矣。即此思之，經文所云：「多有他方，怨賊侵掠，國內人民，受諸苦惱，土地無有，所樂之處」，全已印證。不皆當如今之壹岐、對馬土民受苦者耶！此祇是由於佛法之邪見。<br>　　所謂佛法之邪見，乃真言宗與法華宗之違異。所以責禪宗與念佛宗者，亦正為張顯此事耳。漢土有善無畏、金剛智、不空三藏，以誑惑之心，盜天台法華宗一念三千之法理，入於真言之大日經，隱法華經之肝心及天台大師之德，故國滅失。<br>　　日本國是自慈覺大師取大日經、金剛頂經、蘇悉地經為鎮護國家之三部經以來，傳教大師鎮護國家之法，為之破壞，叡山惡義出，王法終盡。又此惡義下及鎌倉，日本國當亦亡矣。弘法大師之邪義，十分顯然，人尚有不為其誑者；而慈覺大師所稱法華經、大日經是理同事勝之釋，智者既予認可，愚者何能不信？<br>　　慈覺大師祈請判定法華經與大日經之勝劣，有夢見以箭射日之事。此殆非修羅進入慈覺大師心中，而以箭射法華經之大日輪者耶？此法門，是當今叡山及其他日本國人可信之者耶？若此是真實之事，日蓮豈非投擲彼須彌山者耶？我弟子如何可用哉？<br>此是最後之言，勿於他日恨我也。恐恐謹言。<br>　　十一月二十日　　　　　　　　　　　　　日　　蓮　花押<br>　　　曾谷居士大人"
		},
		{
			"_id": "65",
			"name": "覆曾谷居士書其一",
			"context":
				"覆曾谷居士書其一<br>（曾谷入道殿御返事）<br>　　方便品長行、書就奉上。希與前寄奉之自我偈並讀之。此經文字皆悉生身妙覺之佛，然我等肉眼見之為文字，如餓鬼見恆河之為火，人見之為水，天人見作甘露，水一而隨果報所見各別。此經之文字，盲眼者不能見，肉眼者見為文字，二乘見是虛空，菩薩則見無量法門，佛覽得一一文字皆是金色釋尊。「即持佛身」者此也。而僻見之行者破壞此如是尊貴之經。慎之、慎之！須是一心，無有異念，期赴靈山淨土。可為心師，勿師於心，是六波羅蜜經文，委細期於見面時。恐恐謹言。<br>　　文永十二年三月　日　　　　　　　　　　日　　蓮　花押<br>　　　曾谷居士大人"
		},
		{
			"_id": "66",
			"name": "蓮盛抄",
			"context":
				"蓮盛抄<br>蓮　盛　抄<br>建長七年　三十四歲作<br>別名：禪宗問答抄　　<br>　　禪宗云：涅槃時，世尊登座，拈華示眾，迦葉破顏微笑。佛言：「吾有正法眼藏、涅槃妙心、實相無相、微妙法門，不立文字，教外別傳，付囑摩訶迦葉」。<br>　　問云：何經文哉？<br>　　禪宗答云：大梵天王問佛決疑經文也。<br>　　問云：其經是何三藏所譯？貞元開元錄中未見此經，何故？<br>　　禪宗答云：此經乃秘經也，故僅有文自天竺渡來。<br>　　問云：是何聖人、何人師之代渡來者耶？未見跡形。此文上古之錄不載，中途忽現，此事禪宗之根源，原應載於古錄，故知為偽文也。<br>　　禪宗云：涅槃經二云：「我今所有無上正法，悉以付囑摩訶迦葉」。此文如何？<br>　　答云：無上之言，雖似大乘，是指小乘也。對外道之邪法，小乘亦稱正法歟。例云大法東漸，妙樂大師解釋中，云「通指佛教」，大小權實，總云大法也。對外道，小乘亦云大乘。如雖是下臘，以輩分言，可稱先生，可尊為上臘。涅槃經三云：「若以法寶，付囑阿難，及諸比丘，不得久住。何以故？一切聲聞，及大迦葉，悉當無常。如彼老人，受他寄物。是故應以，無上佛法，付諸菩薩，以諸菩薩，善能問答。如是法寶，則得久住，無量千世，增益熾盛，利安眾生。如彼壯人，受他寄物。以是義故，諸大菩薩，乃能問耳」。大小付囑，其別分明也。<br>　　同經十云：「汝等文殊，當為四眾，廣說大法。今以此經法，付囑於汝……迦葉阿難等來，復當付囑，如是正法」。故知，文殊迦葉，當付囑大法。由佛所付囑之法是小乘也。悟性論云：「人心悟事，得菩提道，故名為佛」。菩提有五，是何菩提耶？得道又有種種，得何道耶？餘經所明，非大菩提，亦非無上道。經云：「四十餘年，未顯真實」。<br>　　問云：於法華，貴賤男女，得何菩提之道耶？<br>　　答云：「乃至於一偈，皆成佛無疑」。又云：「正直捨方便，但說無上道」。是知，無上菩提也。「須臾聞之，即得究竟阿耨菩提也」。得此菩提是須臾聞此法門之功德也。<br>　　問云：須臾者，三十須臾云一日一夜，「須臾聞之」之須臾是指此者歟，如何？<br>　　答：如所言。天台止觀二云：「無須臾廢」。弘決云：「不許暫廢，故曰須臾」。故、須臾者，剎那也。<br>　　問云：基於本分之田地，作禪之規模。<br>　　答：本分之田地者，何者耶？又是出於何經耶？法華經方為人天福田，以此為宗，教化人天，故、佛號天人師。信此經者，非唯見己身之佛，更見過現未三世之佛，如向淨頗梨見色像。經云：「又如淨明鏡，悉見諸色像」。<br>　　禪宗云：是心即佛，即身是佛。<br>　　答云：經云：「心是第一怨，此怨最為惡，此怨能縛人，送到閻羅處。汝獨地獄燒，為惡業所養，妻子兄弟等，親屬不能救」。涅槃經云：「願作心師，不師於心」。以愚癡無懺之心，立「即心即佛」，豈非「未得謂得，未證謂證」之人耶？<br>　　問：法華宗之意如何？<br>　　答：經文有「具三十二相，乃是真實滅」，或「速成就佛身」。禪宗尊理性之佛，思己佛等，墮增上慢，定是阿鼻罪人。故、法華經云：「增上慢比丘，將墜於大坑」。禪宗云：「蹋毘盧頂上」。毘盧者何耶？若為周遍法界之法身，山川大地皆是毘盧身土，此是理性之毘盧也。於此身土，狗野干之類亦蹋之，非禪宗規模。若實蹋於佛頂，梵天尚云不及見其頂，薄地之輩，何可蹋之耶？夫佛於一切眾生，有主師親之德，若蹋恩德廣大慈父之頂，豈不成不孝逆罪之大愚大惡之人耶？孔子之典籍，尚捨此輩，況如來正法乎！讚此邪類邪法，豈得免於無量重罪乎！在世之迦葉，云頭頂禮敬。滅後之闇禪，云頂上踐蹋。可畏、可畏！<br>　　禪宗云：教外別傳，不立文字。<br>　　答云：凡世流布之教，立有三種。一、儒教，此二十七種。二、道教，此二十五家。三、十二分教，天台宗立四教八教。此等立作教外歟？醫師之法，本道之外云外經師。人間之言，不繼其姓者稱外戚。佛教指離於經論者為外道。涅槃經云：「若有不順，佛所說者，當知是人，是魔眷屬」。弘決九云：「法華已前，猶是外道弟子」。<br>　　禪宗云：佛祖不傳。<br>　　答云：若然，何為而立西天二十八祖、東土六祖耶？付囑摩訶迦葉之立義已破，豈非自語相違，如何？<br>　　禪宗云：向上一路，先聖不傳。<br>　　答：若爾，今禪宗於向上，不可解了。若不解了，非禪矣。徒歌向上，而住憍慢。未治妄心，奢稱見性。機法相乖，此責尤親。旁妨化儀，其失殊多。口號教外，更學教外，嗜好文筆，偏稱不立文字。言與心相違，豈非天魔部屬、外道弟子耶？佛是依文字度眾生也。<br>　　問：其證據如何？<br>　　答云：涅槃經十五云：「願諸眾生，悉是受持，出世文字」。像法決疑經云：「依文字故，度眾生得菩提」。若離文字，何以為佛事乎？禪宗不依言語示人耶？若言不示，南天竺達摩，依四卷之楞伽經，作五卷之疏，傳慧可時，「我見漢地，但唯此經，可為度人；汝依此可度世」。若爾，豈能亂稱教外別傳者耶！次、至不傳之言，云：「冷煖二途，唯自覺了」，非依於文字者歟？其相傳之後，冷煖自知也。是以，法華云：「捨惡知識，親近善友」。止觀云：「不值師，邪慧日增，生死月甚。如稠林曳曲木，何得出期」？大凡世間之交涉，猶賴與他人談論，況出世深理，寧輒以自己為本分耶？故、經云：「不可見近，如人睫；不可見遠，空中鳥跡」。上根上機之坐禪，且置之。當世之禪宗，如蒙甕向壁。經云：「盲瞑無所見，不求大勢佛，及與斷苦法，深入諸邪見，以苦欲捨苦」。弘決云：「世間顯語猶尚不識，況中道遠理。圓常密教，寧當可識」？<br>　　當世禪，皆是大邪見之輩。尤其，用三惑未斷之凡夫語錄，輕四智圓明如來之言教，是一再之過歟！病前無藥，機前無教。等覺菩薩，尚為用教；底下愚人，何不信經？是以，漢土一興禪宗，其國忽亡；本朝將滅之先兆，乃有闇證禪師之充滿。止觀云：「此乃佛法滅之妖怪，亦是時代妖怪」。<br>　　禪宗云：法華宗破不立文字之義，何故佛有「不說一字」之說哉？<br>　　答：汝引楞伽經文歟？是不知本法自法之二義者乎？若未學，須習之。且、彼經破為未顯真實，何為指南？<br>　　問云：像法決疑經云：「不見如來，說一句法」，如何？<br>　　答：是常施菩薩之言也。法華經云：「菩薩聞是法，疑網皆已除。千二百羅漢，悉亦當作佛」。八萬菩薩、千二百羅漢，悉皆列座，聽聞隨喜。不見常施一人，可依何說？法華座上，所舉菩薩上首中，無常施之名，言不見當是道理。何況其次：「然諸眾生，見有出沒，說法度人」。何留不說之一句，而可失可說之妙理乎！汝所立義，一一皆大僻見。汝須改其執情，歸伏法華也。若不然，豈非無道心乎？<br>"
		},
		{
			"_id": "67",
			"name": "覆曾谷居士等書",
			"context":
				"覆曾谷居士等書<br>（曾谷入道殿許御書）<br>文永十二年三月　五十四歲作<br>與曾谷居士．大田金吾　　　<br>別名：五綱抄　　　　　　　<br>　　夫療治重病必求良藥，救助逆謗必賴要法；所謂論時，則有正像末；論教，則有大小、偏圓、權實、顯密；論國，則有中邊兩國；論機，則有已逆未逆、已謗未謗；論師，則有凡師聖師、二乘菩薩、他方此土、化本化也。是故，四依菩薩等，於滅後出現，順隨佛之付囑，不妄演說經法。<br>　　所詮，未謗大法之無智者不須急與大法，惡人且已謗實大者，強為說之可也。法華經第二卷，佛示舍利弗云：「無智人中，莫說此經」。又、第四卷，告藥王菩薩等八萬大士云：「此經是諸佛秘要之藏，不可分布、妄授與人」。文意是謂，於無智而未謗正法者，千萬勿說此經。法華經第七卷，不輕品云：「乃至遠見四眾，亦復故往」，又云：「四眾之中，有生瞋恚，心不淨者，惡口罵詈言，是無智比丘，從何所來」，又云：「或以杖木瓦石，而打擲之」。第二、第四卷之經文與第七卷之經文，違如天地水火。<br>　　問曰：一經二說，應就何義弘通此經？<br>　　答云：此非可以私會通者也。昔為靈山聽眾之天台大師及妙樂大師等，有釋散見多處，茲先出一兩文。文句十云：「問曰：釋迦出世，踟躕不說，常不輕一見，造次而言，何也？答曰：本已有善，釋迦以『小』而將護之。本未有善，不輕以『大』而強毒之」。釋之意謂，寂滅、鹿野、大寶、白鷺等前四味之大小、權實諸經、四教八教所被之機緣，尋見彼等過去，於久遠大通之時，雖曾受純圓之下種，然以諸眾謗一乘經，至經歷三五塵點，現所下種純熟故，時至自顯繫珠。但四十餘年間，過去已結緣者，猶有謗義，故暫演說權小諸經，以調練其根機。<br>　　問曰：華嚴時，別圓大菩薩乃至觀經等諸凡夫之得道如何？<br>　　答曰：彼等之眾，以時論之，似由其經得道，究其實，乃三五下種之輩也。<br>　　問曰：其證如何？<br>　　答曰：法華經第五卷，涌出品云：「是諸眾生，世世已來，常受我化......此諸眾生，始見我身，聞我所說，即皆信受，入如來慧」。天台釋云：「眾生久遠」。妙樂大師云：「雖脫在現，具騰本種」，又云：「故知今日逗會，赴昔成熟之機」。經釋顯然，不待料簡，例如王女下女，苟非得天子之種，不能生子作國主。<br>　　問曰：大日經等之得道如何？<br>　　答曰：雖有種種異義，繁多故未載之。但所詮彼等諸經，既不說種熟脫，還同灰斷，是化無始終之經。而真言師等所談之即身成佛，譬如窮人妄稱帝王，自取誅滅而已。王莽、趙高之輩，不必他求，今之真言家是也。依此而論，佛滅後有三時，正像二千餘年，猶有下種者，例如在世四十餘年。若不知根機，輕易勿授與實經。<br>　　今既入末法，在世結緣者漸漸衰微，權實二機皆悉盡失，乃彼不輕菩薩出現末世，擊毒鼓之時也。而今時學者迷惑於時機，或弘通小乘，或授與權大乘，或雖演說一乘，唯不知須以題目五字為下種之由來。<br>　　尤以真言宗學者，心懷迷惑，依憑三部經，單宣會二破二之義，猶不說三一相對，遮閉即身頓悟之道，於草木成佛亦未曾聞得其名。而善無畏<br>、金剛智、不空等僧侶，自月氏來臨漢土時，見本國所無之天台大法盛行此國，恐其自愛所持之經難弘，乃盜取天台之智慧，攝入於大日經等，矇騙一行阿闍梨，偽稱天竺所本有。而震旦一國王臣等，及日本國弘法、慈覺兩大師不察置信，其下之諸學更不足言。<br>　　漢土、日本中唯有傳教大師一人推察之，然未分明。所詮，善無畏三藏蒙閻魔王之責，悔此過罪。不空三藏還渡天竺，捨真言來臨於漢土，建立天台戒壇，於兩界本尊中央置法華經。<br>　　問曰：今時真言宗之學者等，何不知此義？<br>　　答曰：眉雖近而不見，人有禍而不自知，此之謂歟。嘉祥大師捨三論宗而為天台弟子，今末學等所不知也。法藏、澄觀棄華嚴宗而歸於智者，彼宗學者亦所不聞。玄奘三藏、慈恩大師，廢五性邪義，移於一乘之法，法相學者堅諍之。問曰：其證如何？<br>　　答曰：或移心不移身，或移身不移心，或身心共移，或身心共不移，其證文容另書之，非有關此消息不提。<br>　　佛滅後有三時。所謂正法一千年。前五百年，迦葉、阿難、商那和修、末田地、比丘等，一向以小乘之藥對治眾生輕病。弘通四阿含經、十誦八十誦等之諸律及相續解脫經等之三藏。其後，號為律宗、俱舍宗、成實宗者，出於此。<br>　　後五百年，馬鳴菩薩、龍樹菩薩、提婆菩薩、無著菩薩、天親菩薩等諸大論師，初通達諸小聖所弘小乘經，後一一破失彼義竟，弘通諸大乘經。是如以中藥對治眾生之中病。所謂華嚴經、般若經、大日經、深密經等，是三論宗、法相宗、真言陀羅尼、禪法等之所出也。<br>　　問曰：迦葉、阿難等諸小聖，為何不弘大乘經？<br>　　答曰：一、非自所堪故，二、無所被之機故，三、未得佛之讓與故，四、時未至故。<br>　　問曰：龍樹、天親為何不弘一乘經？<br>　　答曰：如前述之四義。<br>　　問曰：諸真言師云：「佛滅後約八百年，龍猛菩薩於月氏出現，自馬鳴菩薩等相傳釋尊顯教之華嚴、法華等；大日密教則係其自行開啟南天鐵塔，<br>由大日如來與金剛薩埵面授口決。龍猛菩薩有弟子二人，釋迦顯教傳提婆菩薩，大日密教傳龍智菩薩。龍智菩薩隱居阿羅苑，不傳於人。其間，提婆菩薩所傳顯教，先渡漢土。其後經歷數年，龍智菩薩所傳秘密之教，由善無畏、金剛智、不空渡於漢土」。此義如何？<br>　　答曰：一切真言師如是，又天台、華嚴等諸家一同信之。蓋龍猛已前，月氏國之中，無大日三部經者歟？或釋迦之外，別有大日如來出現於世，說此三部經者歟？顯傳於提婆、密授於龍智，是出何經論？<br>　　此大妄語勝過提婆達多之欺誑罪，超越瞿伽利之誑言。漢土、日本王位之盡，兩朝僧侶之為謗法，其由來豈不專在於此哉！然則，彼之震旦既為北蕃所破，此之日域亦不免於西戎之侵乎？此姑置之。<br>　　入像法，一千年間，月氏佛法渡來漢土，其前四百年，南北諸師異義如蘭菊，東西之佛法未定。四百年之後、五百年之前，其中間之一百年，南岳、天台等出現於漢土，粗略弘宣法華之實義。然而於圓慧、圓定，雖為國師，但以圓頓之戒場未建立之故，舉國未仰之為戒師。<br>　　六百年已後，法相宗自西天傳來，太宗皇帝用之，故歸依天台法華宗者漸稀。於此得隙，則天皇后御宇時，早為破折之華嚴再起，自稱勝於天<br>台宗。太宗第八代、玄宗皇帝御宇，真言始自月氏傳來，所謂開元四年善無畏三藏之大日經、蘇悉地經，開元八年金剛智、不空兩三藏之金剛頂經，如此三經自天竺持來漢土。及見聞天台之釋而智發，乃作釋謂大日經與法華經同是一經，但加有印真言，號密教為勝。是以權經貶實經，而漢土學者不知此事。<br>　　像法末八百年之頃，傳教大師託生和國，不僅糾明華嚴宗等六宗之邪義，更於叡山建立圓頓戒壇，此南岳、天台所未弘者也。日本一州學者，不餘一人，盡為大師門弟。但於天台與真言之勝劣，雖知有誑惑然不分明，意欲留待末法正之乎？此為傍論，故暫置之。但我師傳教大師於叡山建立三國未弘之圓頓大戒壇，此是專為持用上藥以治眾生之重病者也。<br>　　今入末法二百二十餘年，五濁強盛，三災頻起，眾見之二濁充滿國中，逆謗之二輩散在四海。徒仰一闡提之輩，倚之為棟梁，尊崇謗法者為國師，此不啻是用孔門孝經以打父母之頭，口誦釋尊法華經而違背教主。不孝國者，此之國也。勝母閭者，不必他求。故、蒼天瞋目，以睨此國；黃地含憤，而震大地。<br>　　昔正嘉元年之大地動、文永元年之大彗星，此等妖災是佛滅後二千二百二十餘年之間，月氏、漢土、日本之內，未曾出現之大難也。比弗舍密多羅王燒燬五天寺塔、漢土會昌天子之勒令九國僧尼還俗，超過百千倍之大謗法之輩充滿國中，彌蓋一天而起之妖災也。大般涅槃經云：「入末法，不孝謗法者，如大地微塵」取意。法滅盡經云：「法滅盡時，狗犬僧尼，如恆河沙」取意。<br>　　今親見聞於此國，人每有此二惡，欲扶救此等大惡之輩，有何秘術乎？<br>　　大覺世尊以佛眼鑒知末法，為使對治此逆謗二罪，留置一大秘法。所謂法華經本門久成之釋尊，寶淨世界之多寶佛，於高五百由旬、廣二百五十由旬之大寶塔中，二佛並座，宛如日月。十方分身諸佛於高五百由旬寶樹下，並敷五由旬之師子座，如眾星列坐。四百萬億那由佗之大地，三佛充滿於二會之儀式，勝於華嚴寂場之華藏世界，超過真言兩界之千二百餘尊，為一切世間之眼。<br>　　於此大會舉六難九易，諫曉諸大菩薩，欲使流通法華經。金色世界之文殊師利，兜史多宮之彌勒菩薩，寶淨世界之智積菩薩，補陀落山之觀世音菩薩等，頭陀第一之大迦葉，智慧第一之舍利弗等，統領三千世界之無量梵天，居住須彌頂之無邊帝釋，照耀一四天下之阿僧祇日月，護持十方佛法之恆沙四天王，大地微塵之諸龍王等，各各競望得受付囑弘通此經，然世尊都未許之。<br>　　爾時，從下方大地召出未見今見之四大菩薩，所謂上行菩薩、無邊行菩薩、淨行菩薩、安立行菩薩是也。此大菩薩，各各具足六萬恆河沙眷屬。形貌威儀，言所難宣，心不可量。初成道之法慧、功德林、金剛幢、金剛藏等四菩薩，各各具足十恆河沙眷屬，莊嚴此佛會。於大集經，來臨欲色二界中間大寶坊之十方諸大菩薩，乃至大日經之八葉中之四大菩薩，金剛頂經三十七尊中之十六大菩薩等，比較此四大菩薩猶如帝釋與猿猴，華山與妙高。<br>　　彌勒菩薩舉大眾之疑云：「乃不識一人」。天台大師云：「自寂場已降，今座已往，十方大士來會不絕。雖不可限，我以補處智力，悉見悉知。而於此眾不識一人」。妙樂云：「所以今見皆不識者......智人知起，蛇自識蛇」。天台又云：「見雨猛知龍大，見華盛知池深」。<br>　　例如漢王四將，張良、樊噲、陳平、周勃四人，比之商山四皓，綺里季、甪里先生、東園公、夏黃公等四賢，天地雲泥也。四皓之體，頭頂白雪，額疊四海之波，眉如半月，腰張於多羅枝，侍於惠帝左右以治事，一天安穩，如堯舜再世，神農復出。<br>　　此四大菩薩亦復如是。出現法華之會，莊嚴三佛，推倒謗法人之慢幢，如大風之吹樹枝，會座大眾尊敬之心，如諸天之從帝釋。打佛之提婆，且伸舌合掌；虛構之瞿伽利，伏地歎悔；文殊等大聖，慚不作聲；舍利弗等小聖，喪智垂首。<br>　　爾時，大覺世尊演說壽量品，然後示現十神力，付囑於四大菩薩。其所囑之法，果為何物耶？法華經中，捨廣取略，捨略取要，所謂妙法蓮華經之五字、名體宗用教之五重玄也。例九苞淵相馬之法，略玄黃而取駿逸；如史陶林講經之法，捨細科而取元意。<br>　　此四大菩薩於釋尊成道之始，既未臨寂滅道場，如來入滅之際，亦不來跋提河邊。加之靈山八年之間，進則於門序正之儀式，未與文殊、彌勒等發起影響之諸聖眾同列；退則於本門流通之座席，不交觀音、妙音等發誓弘經之諸大士。但持此一大秘法，隱居本處，佛滅後於正像二千年間，未曾一度出現。所詮，佛是專限以末法之時，付囑於此等大士故也。<br>　　法華經分別功德品云：「惡世末法時，能持是經者」，涅槃經云：「譬如七子父母，非不平等，然於病者，心則偏重」，法華經藥王品云：「此經則為，閻浮提人，病之良藥」。七子之中，六子且置之。第七病子，是一闡提人、五逆謗法者，末代惡世之日本國一切眾生也。<br>　　正法一千年之前五百年，一切聲聞，盡歸涅槃。後五百年，來自他方之菩薩，大體悉還向本土。入像法之一千年，文殊、觀音、藥王、彌勒等，誕生為南岳、天台，或示現為傅大士、行基、傳教等，利益眾生。<br>　　今入於末法，此等諸大士皆隱居於本處。其外，閻浮守護之天神、地祇，或去他方，或雖住此地而不守護惡國，或不嘗法味無守護之力。例如非法身大士不入三惡道，大苦難忍故也。<br>　　而地涌千界大菩薩，一住於娑婆世界，多塵劫；二是隨釋尊，自久遠已來初發心之弟子；三是娑婆世界眾生最初下種之菩薩。如是等之宿緣方便，超過諸大菩薩。<br>　　問曰：其證據如何？答曰：法華第五涌出品云：「爾時他方國土，諸來菩薩摩訶薩，過八恆河沙數......爾時佛告，諸菩薩摩訶薩眾：止、善<br>男子！不須汝等，護持此經」。天台云：「他方此土，結緣事淺，雖欲宣授，必無巨益」，妙樂云：「尚不偏付他方菩薩，豈獨身子」，又云：「告八萬大士者......如今下文召於下方，尚待本眷，驗餘未堪」。經釋之意謂，迦葉、舍利弗等一切聲聞，文殊、藥王、觀音、彌勒等化他方之諸大士，不堪於末世弘經也。<br>　　經云：「我娑婆世界，自有六萬、恆河沙等，菩薩摩訶薩。一一菩薩，各有六萬、恆河沙眷屬。是諸人等，能於我滅後，護持讀誦，廣說此經。佛說是時，娑婆世界，三千大千國土，地皆震裂，而於其中，有無量千萬億、菩薩摩訶薩，同時涌出......是菩薩眾中，有四導師，一名上行，二名無邊行，三名淨行，四名安立行。是四菩薩，於其眾中，最為上首、唱導之師」。天台云：「是我弟子，應弘我法」。妙樂云：「子弘父法」。道暹云：「付囑者，明此經唯付下方涌出菩薩，何以故爾？由法是久成之法，故付久成之人」。<br>　　此等大菩薩，利益末法眾生，猶如魚之習水、鳥之翔空。濁惡眾生，遇此大士，植下佛種，例如水精之向月生水，孔雀之聞雷聲懷妊。天台云：「猶如百川，應須潮海，緣牽應生，亦復如是」。<br>　　慧日大聖尊以佛眼早鑒及此事，故捨諸大聖而召來四聖，傳以要法，定末法弘通之人。<br>　　問曰：要法經文如何？<br>　　答曰：以口傳傳之。釋尊然後為正像二千年之眾生，走出寶塔，住於虛空，以右手摩文殊、觀音、梵帝、日月、四天等之頂，如是者三遍，將法華經之至要以外廣略二門，及前後一代一切經，付囑此等大士。此是為正像二千年之機。其後至於涅槃經會，重說法華經及前四味之諸經，授與文殊等之諸大菩薩。此等是捃拾遺囑也。<br>　　於此可知，滅後之弘經，依佛之所囑，嚴然有限。是則迦葉、阿難等，一向弘通小乘經，不說大乘經；龍樹、無著等，祇說權大乘經，不弘通一乘經。設有說之，亦纔略作指示，或僅宣門之一分，全未道及化道之始終。南岳、天台等，為觀音、藥王等之化身，於小大、權實、本二門、化道始終、師弟遠近等，悉皆宣之；其上，更立已今當之三說，判一代超過之由，勝於天竺諸論，超過震旦眾釋。舊譯、新譯之三藏，宛不及此師。顯密二道之元祖，斷非其匹敵。<br>　　然仍以廣略為本，猶未弘肝要之五字。自身雖知之，不敢他傳，此但以付囑為重故。傳教大師於佛滅後一千八百年，像法之末，出生於日本國，將小乘、大乘、一乘之諸戒一一分別，以梵網、瓔珞之別受戒，破小乘之二百五十戒，又以法華普賢之圓頓大王戒，下責諸大乘經臣民之戒。此大戒除靈山八年之外，一閻浮提之內，前所未有之大戒場建立於叡山。是以，八宗各棄其偏執，舉國悉來稱弟子。觀勒流之三論、成實，道昭渡來之法相、俱舍，良辨所傳之華嚴宗，鑑真和尚所渡律宗，弘法大師之門弟等，無有不持圓頓大戒者。違背此義者稱逆路之人；信仰此戒者為傳教大師之門徒。「日本一州，圓機純一。朝野遠近，同歸一乘」，是此之謂歟！<br>　　此外，漢土三論宗之吉藏大師等之百餘人，法相宗之慈恩大師，華嚴宗之法藏、澄觀，真言宗之善無畏、金剛智、不空、惠果，日本之弘法、慈覺等三藏諸師，非四依之大士，乃暗師也、愚人也。於經不辨大小權實之旨，不知顯密兩道之趣，於論不辨通申與別申，不解申與不申。雖然彼等各宗末學等，崇敬此諸師，號之為聖人，尊之為國師。今先舉一端，以察其夥。<br>　　弘法大師十住心論、秘藏寶鑰、二教論等云：「如此乘乘，自乘得名，望後作戲論」，又云：「無明邊域」，又云：「震旦人師等，諍盜醍醐，各名自宗」。釋意是謂，法華之大法，對華嚴與大日經言，直可蔑之於戲論也、之下於無明邊域，至於震旦一國之諸師，則罵之為盜賊。<br>　　如此之謗法謗人，超過慈恩、德一之「三乘真實、一乘方便」之誑言，與善導、法然之「千中無一」、「捨閉閣拋」之過言，亦有雲泥之異。六波羅蜜經，唐末不空三藏自月氏渡之，自後漢至于唐初未有此經，南三北七之碩德未見此經。三論、天台、法相、華嚴人師，是誰人盜得彼經之醍醐耶？又、彼經之中，「法華經非醍醐」之文有否？而日本國東寺門人等堅信之，生起種種僻見，從非增非、從暗入暗，可哀之至！<br>　　彼門家傳法院之本願主、正覺之舍利講式云：「尊高者也，不二摩訶衍之佛。驢牛三身，不能扶車。秘奧者也，兩部漫陀羅之教。顯乘四法，不堪取履」，是說三論、天台、法相、華嚴等之元祖，與真言之師相對，尚不及牧牛等之僕役也。<br>　　乞願彼等門徒之有心者，試請思之，此非大惡口耶？非大謗法耶？所詮，此等誑言，源自弘法大師「望後作戲論」之惡口歟。教主釋尊、多寶、十方諸佛，以法華經與「已今當」諸說相對，定言「皆是真實」，然後世尊隱居靈山，多寶諸佛各還本土，除三佛外，誰破失之！<br>　　尤以弘法所覽真言經中，還悔三說之文有否？弘法既未能舉證，末學之徒又得如何？舉法華經與華嚴、大日二經相對，稱其為戲論、盜賊者，是僅弘法大師一人之言。其意是稱釋尊、多寶、十方諸佛悉為盜賊也，有當與否？末學等希閉眼思之。<br>　　問曰：自昔已來，未曾聞如此謗言，何能違背上古清時之貴僧，而歸仰濁世之愚侶耶？<br>　　答曰：如汝所言，愚人定當思是道理。其實此等皆是惑於人師之偽言，不知如來之金言者也。大覺世尊於涅槃經，垂戒滅後曰：「善男子！於我所說，若生疑者，尚不應受」。佛尚謂於我所說也，若有疑義，可不信受。今予雖對諸師，加以謗難，然決非出自私曲，一切是順從釋尊之遺誡，以糾正諸人之謬釋也。<br>　　夫由齊初以至梁末，二百餘年之間，南北碩德光宅、智誕等二百餘人，引涅槃經「我等悉名邪見之人」之文，斷法華經為邪見之經，迷惑一國僧尼，並及王臣等。陳隋之際，智者大師予以糾正時，南北之僻見始破之矣。<br>　　唐初、太宗御宇，窺基法師引勝鬘經「若如來隨彼所欲而方便說，即是大乘無有二乘」之文，立一乘方便、三乘真實之義。此邪義非僅流布於震旦，日本德一於稱德天皇時亦盛談其謬義，傳教大師對彼邪見悉予論破。<br>　　後鳥羽院時，源空法然以觀無量壽經「讀誦大乘」之一句，攝入法華經，以為「還對稱名念佛，雜行方便，捨閉閣拋」。雖然，五十餘年之間，南都、北京、五畿、七道諸寺、諸山之眾僧等，未能破折此惡義。今因日蓮明白予以論破，一國諸人悉棄選擇集。「根露條枯，源乾流竭」者，蓋此之謂歟！<br>　　加之，中唐、玄宗皇帝之代，善無畏、不空等以大日經住心品之「如實一道心」之一句，攝入法華經，而貶之為權經。日本弘法大師將六波羅蜜經所說五藏中之第四，即熟蘇味之般若波羅蜜藏，攝入法華經、涅槃經等，相對第五陀羅尼藏而謂「諍盜醍醐」。<br>　　此等禍咎，遍於日本一州之內，四百餘年迄今尚未見糾舉之人。今予對彼等所作質難現已傳遍全國，其邪義之破，是可必矣！於此暫置不論。<br>　　迦葉、阿難等，龍樹、天親等，天台、傳教等之諸大聖人知之而所未弘宣、至要之秘法，法華經文赫赫，而論釋闕如亦是明明。聖人生而自知，賢人值遇明師而信之。罪根深重之輩，多以邪推而輕人不信，若稍傾耳來聽，欲明本意，則將喻之。<br>　　大集經卷五十一，大覺世尊語月藏菩薩云：「於我滅後，五百年中，解脫堅固；次五百年，禪定堅固 已　上一千年。次五百年，讀誦多聞堅固；次五百年，多造塔寺堅固 已　上二千年。次五百年，於我法中，鬥諍言訟，白法隱沒」。<br>　　今入於末法二百二十餘年，相當「於我法中，鬥諍言訟，白法隱沒」之時。法華經第七藥王品，教主釋尊與多寶佛，共語宿王華菩薩云：「我滅度後，後五百歲中，廣宣流布，於閻浮提，無令斷絕，惡魔、魔民、諸天、龍、夜叉、鳩槃荼等，得其便也」。以大集經文案之，前四箇五百年，即已符合佛之記文，第五之五百歲一事豈得唐捐？看當世情況，大日本國與大蒙古國之鬥諍交戰，相當於第五之五百歲歟。以彼大集經文，對照法華經文「後五百歲中，廣宣流布，於閻浮提」之鳳詔，豈非扶桑國耶？<br>　　彌勒菩薩瑜伽論云：「東方有小國，其中唯有大乘種姓」。慈氏菩薩，相當佛滅後九百年，赴無著菩薩之請，來下中印度演說瑜伽論，或隨權機，或順付囑，或依時弘通權經。然、菩薩昔於法華經涌出品時，見地涌菩薩，疑其近成而問於佛，佛乃應請而有壽量品之演說，至分別功德品，佛勸獎地涌菩薩云：「惡世末法時，能持是經者」。彌勒菩薩自身未受付囑，雖不弘之，但已親於靈山會上，聽聞惡世末法時之金言，故說瑜伽論時，預示末法於日本國，地涌菩薩流布法華經之要法。<br>　　肇公翻經記云：「大師須梨耶蘇摩左手持法華經，右手摩鳩摩羅什頂，授與云：『佛日西入，遺耀將及東，茲典有緣於東北，汝慎傳弘』」。<br>　　予拜見此記文，淚涌如泉，一身喜悅。「茲典有緣於東北」，西天月支國位在未申，東方日本國位在丑寅，於天竺言「東北有緣」者豈非日本國哉！遵式筆云：「始自西傳，猶月之生。今復東返，猶日之昇」。正像二千年，自西流東，如暮月之始於西空。末法五百年，自東入西，似朝日之出東天。<br>　　根本大師記云：「語代則像終末初，尋地唐東羯西，原人則五濁之生、鬥諍之時。經云：『猶多怨嫉，況滅度後』，此言良有以也」，又云：「正像稍過已，末法太有近。法華一乘機，今正是其時。何以得知？安樂行品云：『末世法滅時』」。此釋，辭美意隱，讀者或難解歟。<br>　　傳教大師之語似示當時，心實寄末法也。大師出現之時，佛滅後一千八百餘年，以大集經文勘之，大師存生之時，相當第四多造塔寺堅固之時，固非第五鬥諍堅固之時，而他處有釋「末法太有近」之言，是可知「鬥諍堅固」之言，非指當時也。予熟思事之情，蓋大師為藥王菩薩侍於靈山會上，佛曾預言上行菩薩出現之時，故粗喻之歟！<br>　　而予雖不當於地涌之一分，實早知此事，故先於地涌大士粗示五字。例如西王母之先相有青鳥，客人來時鳱鵲鳴乎！<br>　　大法弘通，首須安置一代聖教，研學八宗章疏。予所持經籍等雖多有之，兩度蒙咎，多次大難，或散失一卷二卷，或脫落一字二字，或魚魯謬誤，或篇章損朽，若默止過一期之後，定當為弟子等生謬亂之基。爰及愚身老耄之前，思作整飭。風聞貴處及大田金吾大人越中領地內，並其附近寺院多有經籍等，兩人共為大檀那，望能成全我願。涅槃經云：「內有智慧弟子，解甚深義。外有清淨檀越，佛法久住」。天台大師有毛喜等之檀那，傳教大師以國道、弘世為恃怙云。<br>　　仁王經云：「令千里內，七難不起」。法華經云：「令百由旬內，無諸衰患」。國主弘通正法，必備此德；臣民等守護此法，必能拂除家內大難。<br>　　又、法華經第八云：「所願不虛。亦於現世，得其福報」，又云：「當於今世，得現果報」。又云：「此人現世，得白癩病」，又云：「頭破作七分」。又、第二卷云：「見有讀誦、書持經者，輕賤憎嫉，而懷結恨......其人命終，入阿鼻獄」，第五卷云：「若人惡罵，口則閉塞」。<br>　　傳教大師云：「讚者福積安明，謗者罪開無間」。安明者，須彌山之名；無間者，阿鼻之別名也。國主誹謗持者，失其位。臣民毀訾行者，喪其身。舉國不用者，必有自叛他逼之出現。<br>　　謗上品行者有大七難、中品行者有二十九難之一、下品行者無量難之一。又於大七難有七人。第一日月之難，第一之內又有五大難，所謂日月失度，時節反逆，或赤日出，黑日出，二三四五日出，或日蝕無光，或日輪一重、二三四五重輪現。又、經云：「二月並出」。今此國土所無者，二日、二月等之大難耳，其餘大體有之。今以此龜鏡，照見日本國必有法華經大行者歟？既謗之者有大罰，何信之者無大福？<br>　　今二人可勵爾微力，助予之願，以證佛之金言也。行之如經文而無徵，釋尊正直之經文，多寶證明之誠言，十方分身之諸佛舌相，皆為有言無實矣！勝過提婆之大妄語，超越瞿伽利之大誑言。日月墮地，大地翻覆，仰天長嘆，臥地搥胸。<br>　　殷湯王親手燃林乞雨，戒日王蹈火禳災，當今此時乎？見聞此書，若有宿習，必發得其心。差遣使者持此書，急往北國，望速得金吾大人之覆，及早回報。此願若遂，何啻崑崙美玉之自來，大海明珠之在握也。恐惶謹言。<br>　　下春十日　　　　　　　　　　　　　　　日　　蓮　花押<br>　　　曾谷居士大人<br>　　　大田金吾大人"
		},
		{
			"_id": "68",
			"name": "法蓮抄",
			"context":
				"法蓮抄<br>法　蓮　抄<br>建治元年　五十四歲作<br>與曾谷法蓮日禮　　　<br>別名：父子成佛抄　　<br>　　夫以法華經第四法師品云：「若有惡人，以不善心，於一劫中，現於佛前，常毀罵佛，其罪尚輕。若人以一惡言，毀訾在家、出家、讀誦法華經者，其罪甚重」。妙樂大師云：「然約此經，功高理絕，得作此說，餘經不然」。此經文之意，一劫者，人壽自八萬歲，百年減一歲，千年減十歲。如此次第減之，至人壽十歲。此十歲時，如當前八十之翁。又由人壽十歲，每百年增一歲，千年增至二十歲，直至八萬歲。此一減一增，云一劫。他或有種種之劫，今姑依此劫述之。<br>　　此一劫間，依身口意三業而興事，有憎佛者出焉。例如提婆達多。佛是淨飯王太子，提婆達多是斛飯王子，兩人為堂兄弟，今也昔也、聖人也凡夫也，人間之爭執，因女人之事而生起者是第一之仇。<br>　　釋迦如來為悉達太子時，提婆達多同為太子，耶輸大臣有女，名耶輸多羅女，是五天竺第一美女，四海聞名之天女。悉達與提婆同思作后而有爭，故交惡。後悉達出家成佛，提婆達多拜須陀比丘為師而出家。<br>　　佛持二百五十戒，具足三千威儀，受諸天人之渴仰，四眾之恭敬。提婆達多既不為人所貴，偏思欲獲得世間名譽，勝過於佛，苦思而得一案，以為能勝於佛而受世間尊敬之事有五，此是四分律所云：「一、糞掃衣，二、常乞食，三、一座食，四、常露座，五、不受鹽及五味」等。佛受人之施衣，提婆達多著糞掃衣。佛受人之施食，提婆只常乞食。佛一日一二三遍進食，提婆只一座食。佛常處塚間及樹下，提婆日中常露座。佛便宜而服鹽及五味，提婆不服鹽等。如是作為，世間遂以為提婆之勝於佛、如雲泥矣。<br>　　提婆一意欲滅佛，時適有頻婆舍羅王者，是佛之檀那，每日以車五百輛，供養佛及弟子等，數年之間，曾無一度之缺。提婆嫉欲奪之，故唆使未生怨太子弒父頻婆舍羅王，而己則殺佛。投石打佛者，身業也；罵詈佛是誑惑者，口業也；心懷宿世之怨，意業也。三業相應之大惡，無有踰於此者矣。<br>　　如此提婆達多之大惡人，三業相應，於一中劫之間，罵詈、杖擊、嫉妒釋迦佛，其大罪將是何等沈重耶？此大地厚十六萬八千由旬，載負四大海之水、九山之土石、三千草木及一切眾生，不落不傾不破。然、提婆達多，身祇五尺之人身，僅以犯及三逆罪，大地破裂而入地獄。此穴、尚存於天竺，玄奘三藏由漢土渡月支修行，見此而載於西域記之文。<br>　　而、於末代法華經行者，縱心所未思，亦無嫉色，祇是戲罵，其罪即重於上述提婆達多、三業相應、一中劫罵佛之罪，佛說如是。何況當今世人，如提婆達多之三業相應，以大惡心於多年間，罵詈、毀辱、嫉妒、打擲、讒死、歿死以待之者，其罪當何如耶？<br>　　問云：為怨於末代法華經行者，將墮何種地獄耶？<br>　　答云：法華經第二云：「見有讀誦、書持經者，輕賤憎嫉，而懷結恨......其人命終，入阿鼻獄。具足一劫，劫盡更生。如是展轉，至無數劫」。此大地下，過五百由旬，有炎魔王宮。自其炎魔王宮下、一千五百由旬間，有八大地獄及一百三十六地獄，其中一百二十八地獄為輕罪者住處，八大地獄為重罪者住處。八大地獄中，七大地獄為十惡者住處，第八之無間地獄是五逆、不孝、誹謗之三者住處。謂今於法華經末代行者，縱為戲言，若有罵詈、誹謗之者，皆當墮此之文也。<br>　　法華經第四法師品云：「有人求佛道，而於一劫中......歎美持經者，其福復過彼」。妙樂大師云：「若惱亂者，頭破七分。有供養者，福過十號」<br>。<br>　　夫、人中以轉輪聖王為第一也。此王出現之前相，大海中生優曇華之大木，開華結實。金輪王出現時，四天下之山海平穩，大地柔軟如棉，大海之水如甘露，大山為金山，草木為七寶。此輪王須臾之間巡遍四天下，諸天守護，鬼神來供使役，龍王隨時降雨。雖是劣夫，若隨從之，則須臾巡遍四天下。此全是轉輪王十善感得之大果報也。<br>　　毘沙門等之四大天王更是非此所能比擬之四天下自在之大王。帝釋是忉利天之主，第六天魔王居欲界之頂而領三界，此是持上品十善戒、行得無遮大善者所感也。大梵天王是三界之天尊，居色界之頂，以魔王、帝釋為從，手握三千大千界，修行有漏之禪定，更作慈悲喜捨四無量心之修行者也。<br>　　稱聲聞之舍利弗、迦葉等，持二百五十戒，於無漏禪定之上，更凝苦、空、無常、無我之觀，斷盡三界之見思，水火自在，故以梵王、帝釋為眷屬。緣覺更非聲聞所能比擬，是共佛爭出世之人也。昔有獵師於飢饉之世，以稗飯一盂供養名為利吒之辟支佛，九十一劫間，生作人中、天上之長者；今生是名阿那律、天眼第一之弟子。妙樂大師釋此云：「稗飯雖輕，以盡所有，及田勝故，故得勝報」。釋之意謂，稗飯雖見輕微，以供養尊貴之辟支佛，故得如斯大果報，多度出生。<br>　　又稱菩薩者是，文殊、彌勒等也。此等大菩薩，是又非彼之辟支佛所堪比擬之大人。佛是破四十二品無明之闇、妙覺之佛，如八月十五夜之滿月；而此菩薩等是盡四十一品無明，登等覺之山頂，如十四夜之月。<br>　　佛者，是勝過以上諸人百千萬億倍之大人也。佛必有三十二相，其相是梵音聲、無見頂相、肉髻相、白毫相，乃至千輻輪相等。此三十二相中之一相，以百福成之。百福者，譬有大醫，能使日本國、漢土、五天竺、十六大國、五百中國、十千小國，乃至一閻浮提、四天下、六欲天，乃至三千大千世界之一切眾生之盲目，一時打開而復明，如此大功德稱一福，一福累之至百，成三十二相中之一相。<br>　　是以，此一相之功德，多過三千大千世界草木之數，甚於四天下之雨點。縱令是壞劫之時，有名僧佉陀之大風，將須彌山吹上色究竟天，散作微塵，然、佛身是一毫不動。佛胸有大火，云平等大慧、大智光明、火坑三昧。涅槃時，此大火自胸出，燒及一身，六欲天、四大海之天神、龍眾等，惜佛故集降大雨，三千大千世界之大地浸水，須彌山雖亦漂動，此大火未熄。<br>　　佛有如斯大德，故、阿闍世王雖聚十六大國之惡人，語於一四天下之外道，以提婆為師，放無量惡人，打罵殺害佛弟子；更對賢王，一無罪咎之父王，以一尺之釘，釘於七處磔死；斷生母之玉簪、持刀欲砍其頭之重罪累累，惡瘡身發七處。<br>本應經三七日，至三月七日大地破裂，生墮無間地獄，經一劫苦，因詣佛所，不僅惡瘡得癒，無間地獄之大苦得免，且獲延壽四十年。又有耆婆大臣，作佛使，入火中，取出瞻婆長者之子。以此思之，一度供養於佛之人，雖是如何惡人、女人，成佛得道無疑。<br>　　提婆具三十相，欠二相，所謂白毫相及千輻輪相也。二相劣於佛，將為弟子等所輕，故聚螢火而置於眉間，云是白毫。又為現千輻輪，鍛鐵作菊形，套於足下而行，致足燙傷瀕死，求於佛，佛出手撫之，除其苦。至此思其當為改悔矣。不然，猶謂瞿曇所習醫術，是小賢而已，且雜有他術。如斯之敵，佛不以為怨，何況是一度信奉者，何得捨之耶？<br>　　如斯之佛也，作成木像、畫像而奉之。於是有優填大王所作木像步行，摩騰所作畫像說一切經。<br>　　是等尊貴之教主釋尊，非一時二時，非一日二日，於一劫間，合掌、兩眼諦觀佛顏，低頭捨他事，如欲消頭火，如渴思水，如飢思食，供養無間，其功德如何？佛說，如繼母之以一戲言讚繼子，雖未必有心，然讚歎供養末代法華經行者之功德，勝於以三業相應之信心、於一劫間供養生身之佛百千萬億倍。妙樂大師書「福過十號」者，此也。<br>　　十號者，佛之十名。供養十號，不如供養末代法華經行者，其功德為勝，所書是此意。妙樂大師舉法華經勝於一切經有二十事，此其一也。<br>　　已上所舉二箇法門，雖是佛說，然有未得於心之事，如何是供養凡夫猶勝於供養佛耶？而如說此是妄語，則非致疑釋迦如來之金言，輕慢多寶佛之證明，破損十方諸佛之舌相者耶？若爾，現身墮阿鼻地獄必矣！如登巖石而馳馬，心何得安？又若信之，雖妙覺之佛可成，然則此生將是如何而信法華經耶？無信而行此經，如無手而入寶山、無足而企千里。但須近引現證，遠以取信。<br>　　佛壽八十之正月一日，法華經說法既畢，佛云：「阿難、彌勒、迦葉，我之出世，為說法華經，今既遂本懷，在世無詮。卻後三月，即二月十五日當涅槃」。一切內外之人眾雖作疑，然佛語不虛，果於二月十五日涅槃。是以眾人乃稍信，佛之金言為實歟。<br>　　又、佛記云：「我滅後一百年，有阿育大王出現，作主一閻浮提三分之一分，立八萬四千塔，供養我舍利」。人尚致疑之間，而如言出現，自此信心更增。又云：「我滅後四百年，有迦膩色迦大王，集五百阿羅漢，造婆沙論」，此又如佛記所言。以有此等事，佛之記文，人咸為信矣。若上舉之二法門為妄語，則此一經皆成妄語。<br>　　壽量品說：「我是過去五百塵點劫當初之佛」取意。我等凡夫，於過去之事，即使此生中，亦多不憶，何況一生、二生，更何況是五百塵點劫之事，如何信得？<br>　　又於舍利弗等，記云：「汝於未來世，過無量無邊、不可思議劫......當得作佛，號曰華光如來」。又於摩訶迦葉，記云：「於未來世......於最後身，得成為佛，名曰光明如來」。此等經文，又是未來事，我等凡夫，想來難信。是以，不知過去、未來之凡夫，此經難信，又修行之，有何意義？以是思之，現在能舉得眼前證據之人，為說此經時，宜必有致信之人矣！<br>　　今、法蓮上人送來之諷誦狀云：「值茲家嚴聖靈十三年忌辰，奉誦一乘妙法蓮華經五部」。夫教主釋尊號大覺世尊，世尊之尊字訓高，高亦訓孝，一切孝子中第一孝子之故，故號世尊。釋迦如來之身、金色，備三十二相。三十二相中，有稱無見頂相者，佛丈六之身，竹杖外道不能量其身，梵天亦不能見其頂，故云無見頂相。以是孝養第一之大人，得具此相。<br>　　孝經有二：一是外典孔子聖人之書，有孝經；二是內典，今之法華經也。內外有異，其意則同。<br>　　釋尊於塵點劫間，修行欲成佛者，所為何事？孝養之事耳。六道四生之一切眾生皆父母也，若不盡孝養，不得成佛，今云法華經，乃使一切眾生成佛之秘術之經。所謂地獄一人、餓鬼一人，乃至九界一人，若得作佛，則一切眾生皆可作佛之理顯矣。譬如竹節，破其一，其餘亦破。圍棋之戲，有征子之事，一子死則多子俱死。法華經亦如是。<br>　　金有伐草木之用，水有滅一切火之德，法華經則有使一切眾生成佛之用。六道四生之眾生、有男女，此男女皆我等先世之父母也，遺有一人，不得成佛。故定二乘為不知恩者，說其永不成佛，是以其孝養之心不遍耳。佛悟達法華經，孝養六道四生父母之功德，遂備於身矣。<br>　　此佛之功德，凡信法華經之人，咸得受焉。譬如慈母之所食，皆化成乳而供嬰兒之養。「今此三界，皆是我有；其中眾生，悉是吾子」。教主釋尊以此功德，作成法華經文字，而供一切眾生之口嘗。赤子不辨水火，不識毒藥，得乳即保生命。習阿含經不如舍利弗等，悟華嚴經不如解脫月等，乃至胸懷一代聖教之事不如文殊，但得聞法華經一字一句之人，無有不得成佛者。<br>　　彼之五千上慢，聞而不悟不信之人，然亦未謗，經三月而後作佛。「若信若不信，即生不動國」，涅槃經所說者是此人之事。不信法華經者，若不謗而聽之，以此不可思議亦可成佛。所謂七步蛇囓人，一步乃至七步之間，毒用發作，不待八步。又如胎內之子七日之說，必每七日轉變其形，不出八日。<br>　　今之法蓮上人亦如是。教主釋尊之功德，化入尊身。法蓮上人之身，留有過去聖靈之容貌。譬如種之作苗、華之作，華雖落而存，種雖藏而苗現焉。法蓮上人之功德，是過去聖靈之寶，松榮則柏悅，芝枯則蘭泣，非情之草木尚如是，何況有情而又為父子之契者耶！<br>　　彼之諷誦云：「自嚴父閉眼之朝，至第十三年忌辰，敬於釋迦如來佛前，讀誦自我偈一卷，奉為聖靈回向」。現時日本國人雖似見有信佛法，在昔佛法尚未傳來時，佛也、法也，均所不知。物部守屋與聖德太子會戰後，信者有之，不信者亦有之。<br>　　漢土亦如是。摩騰入漢以後，與道士諍論。道士敗退，始見信者，然不信之人居多。有名烏龍之善於寫字之書法家，甚有人望，然遇有請寫佛經者，則不應。最後臨終時，召子遺龍而語之曰：「汝生我家，傳我書藝，若有孝思，不可書寫佛經，尤其不可寫法華經。我之本師老子，是天尊。天無二日，而彼經說唯我一人，是何等怪事？若違遺言而書之，當為惡靈，而奪汝命」。言訖亡去，舌裂為八，頭破七分，五根出血。然其子不辨善惡，不知我父是以謗法故，墮阿鼻地獄，顯此惡相。遵從遺言，不寫佛經，何況口誦之事，更無之矣。<br>　　如是者未幾，時之王，號司馬氏，因營佛事，詔選天下第一能書之士，恭寫佛經，尋來遺龍而命之，再三辭退，無奈，別請他人書一部經奉呈，不合王意，復召遺龍云：「汝以親之遺言，不為朕書經，其事雖無理，姑不究，但題目必須寫來」，三度敕令，遺龍猶欲堅辭，大王龍顏不悅，曰：「天地之間，尚有王命；汝之親，亦我之家人也。不可以私情而輕公事，須寫題目來，若不然，雖是佛事之庭，亦速斬汝頭」。無已，僅書題目，所謂妙法蓮華經第一乃至第八卷等。<br>　　其暮，歸私宅歎曰：「背我親之遺言，因奉王敕故，不得已書寫佛經，作不孝者，天神地祇定將瞋此不孝者乎」？寢後，夢中出現大光明，以為是朝日映照，乃見是一天人立於庭上，其身後無量眷屬，此天人頂上之虛空，有六十四佛，遺龍合掌問：「是何天人」？<br>　　答云：「我是汝父，烏龍也。因謗佛法，舌裂為八，五根出血，頭破七分，墮於無間地獄。臨終之大苦已是不堪忍受，而無間之苦更為其百千億倍。活人以鈍刀剝其爪，以鋸割其頸，步行炭火之上，籠於荊棘之中，人世之苦與此相較，不足言矣。正思如何告知我子，不得門徑，臨終之時，誡汝不得書寫佛經之遺言，悔所不及，自恨失言，然亦無濟於事。<br>　　而昨晨有法華經最初之『妙』之一字，飛來無間地獄之鼎上，變作金色釋迦佛。此佛具三十二相，面貌如滿月，出大音聲說云：『假使遍法界，斷善諸眾生，一聞法華經，決定成菩提』。此文字中，降大雨，滅無間地獄之炎，閻魔王傾冠為禮，獄卒投杖直立，一切罪人慌張不知何事。<br>　　而『法』之一字又如前而來，而『蓮』、而『華』、而『經』，如是六十四字飛來，作六十四佛。無間地獄，有佛六十四尊，如日月六十四之出於天，天降甘露，潤彼罪人。<br>　　『夫此等大善，究表何事』？罪人等問佛，六十四佛答云：『我等金色之身，不出於栴檀寶山，是今在無間地獄之烏龍之子遺龍所書，法華經八卷題目之六十四文字。彼遺龍之手受之於烏龍其體之一分，所書文字，如烏龍所書焉』。<br>　　聞得是說，一切無間地獄之罪人等嘆稱：『我等在娑婆時亦有妻兒眷屬，何不見來悼，或是為悼而因善根微弱不見其用乎？徒是悲嘆亦無濟於事。經過一日二日、一年二年、半劫一劫，得遇如斯善知識而獲助』。我等共作眷屬昇在忉利天，思先為拜汝而來此」。<br>　　所言如是，夢中喜悅盈身。別後不知何世再能得晤之親亦晤之矣，佛亦獲得拜見矣。<br>　　六十四佛語云：「我等無別主，汝是我等檀那，自今日起以汝為親而守護。汝其勿怠，一期之後，必為導往都率內院」。得此約定，遺龍畏而自誓：「今日以後，不可書外典文字」。<br>　　彼之世親菩薩有不誦小乘經之誓，日蓮發願不稱彌陀念佛，同其事也。　　<br>　　遺龍夢醒後，以此事奉陳於王，大王敕宣云：「此佛事已成，可將此由，書為願文」，如敕奉行。是以，漢土、日本國遂多信法華經矣。此狀，漢土法華傳記有之。<br>　　此是書寫之功德。五種法師中，書寫是最下功德，何況讀誦等，乃無量無邊功德。<br>　　今之施主，十三年間，每朝讀誦自我偈之功德，是「唯佛與佛，乃能究盡」者也。<br>　　夫法華經是一代聖教之骨髓，自我偈是二十八品之魂。三世諸佛以壽量品為命，十方菩薩以自我偈為眼目。自我偈之功德，不須我言，其下之分別功德品有載之矣。聽聞此自我偈而成佛之人數，若為舉之，則盡小千、大千、三千世界微塵數悉將舉之。此外，藥王品已下六品得道者，是自我偈所遺留。涅槃經四十卷中，來集之五十二類，亦是佛重說自我偈之功德。<br>　　初之寂滅道場，十方世界微塵數之大菩薩、天人等如雲集聚，大集經、大品般若經之諸聖，大日經、金剛頂經等之千二百餘尊，乃過去聽聞法華經自我偈之眾人，信心弱、經三五塵點，今度值遇釋迦佛，法華經功德有進，故不待靈山，以爾前諸經為緣，而見得道。<br>　　故、十方世界諸佛，是以自我偈為師，而成佛者。如世界眾人之父母。今持法華經、壽量品之人，是繼諸佛之命者也。於持我得道之經者，佛能為棄之耶？若棄此，還同佛棄其自身。以此思之，於此設有女人為武將如田村、利仁等三千人之母，今為敵於其母，莫非以此三千將軍為敵乎？欲以持法華經自我偈之人為敵，是以三世諸佛為敵者也。<br>　　今法華經之文字，皆生身之佛也。我等肉眼見之為文字，如餓鬼見恆河之為火，人見之為水，天人見作甘露，水一而隨果報所見各別。此法華經文字，盲目者不能見，肉眼見是黑色，二乘見為虛空，菩薩見得種種色，佛種純熟之人奉見是佛。是以，經文云：「若有能持，即持佛身」。天台贊云：「稽首妙法蓮華經，一帙、八軸、四七品，六萬九千三八四，一一文文是真佛，真佛說法利眾生」。<br>　　以此思之，法蓮法師是每朝從口現出金色文字，此文字數五百十字，一一文字變日輪，日輪變釋迦如來，放大光明，穿透大地，照見三惡道、無間大城，乃至東西南北，向上至非想、非非想，所有之處，遍尋過去聖靈所在之處而語之云：「我為誰？我是汝子法蓮，每朝所誦法華經自我偈之文字。此文字將為汝作眼、作耳、作足、作手」，其言必誠懇乎！其時，過去聖靈云：「我子法蓮，非子，乃善知識也」。遂向娑婆世界為拜，是乃真實之孝養矣！<br>　　蓋云持法華經，經雖一也，持之事依時而有多種，或有割身供師而作佛之時，或以身作床而供養師，或以身為薪者，又為此經而有受杖木者，亦有精進、持戒之時，亦有如上修行而不作佛之時，依時而不定。是以，天台大師書作：「適時而已」，章安大師稱：「取捨得宜，不可一向」。<br>　　問云：何時作身肉供養，何時須持戒？<br>　　答云：夫稱智者，是知得如此之時，為弘通法華經第一秘事者也。譬如於渴者，水為其用，弓箭兵杖無益。裸者求衣，無用於水，如此推一知萬。有大鬼神弘通法華經，身作布施可也，衣食等無用。有惡王欲滅法華經，身可喪，不可隨之。持戒、精進等之大僧等，似為弘通法華經，而實欲滅之者，須識而責之。法華經云：「我不愛身命，但惜無上道」。涅槃經云：「寧喪身命，終不匿王，所說言教」。章安大師云：「寧喪身命，不匿教者。身輕法重，死身弘法」。　<br>　　而今日蓮，外見如日本第一之僻人，受我朝六十六國、二島、百千萬億之四眾，上下萬人之怨。佛法渡來日本國七百餘年，猶未見以法華經故如是受諸人之惡者，亦有月氏漢土矣，未之聞焉，更不能思其有也。是以，成為一閻浮提第一之僻人。<br>　　如斯之人上懼朝廷之威，下畏萬民之嘲，故親人不敢來訪，外人更不待言。不祇出世之恩，即使曾蒙世間之恩者，畏於諸人耳目，為塞其口，雖心所未思，猶不免故作謗態。數度遭事，二度蒙咎，當其失者非祇我身，於此來往之眾人中，或被罪、或沒領地、或逐出主家、或為父母兄弟所棄，是以，從之者悉離去，今更無來附之人。<br>　　尤以、此度之蒙咎，原以為一定死罪，不知出於何慮，流放佐渡國，而赴彼地者死多生稀。辛苦抵達彼地，又被視作罪甚殺人、謀叛者。自出鎌倉，一路如臨強敵，所見悉是念佛之持者，行於野、行於山，兩側草木，風吹作聲，恍如敵之責我。及至抵達佐渡，北國之習，冬日之風殊烈而雪深，衣薄、食不足，移根之橘自然結枳，以身驗之矣。所栖是莠芒雜草叢生、墓地中破落草堂，頂漏雨、壁透風，晝夜耳聞者、枕邊風聲，晨興眩眼者、遠近之路一例埋雪。現身經餓鬼道，墮寒地獄。彼之蘇武，留胡十九年，餐雪。李陵居巖窟六年，衣蓑。我身感之。<br>　　今、偶獲赦免，於鎌倉中亦未得暫供息影駐足之所，遂來此山中，岩間松下雖堪隱身養性，除以大地為食、草木為衣以外，更無堪為衣食者矣。<br>　　是如何厚意，竟承披草踏徑，而來斯地見訪乎？是過去世我父母所化身者耶？不可知！又或是大覺世尊之恩惠耶？不可知！淚下難禁。<br>　　問云：見正嘉大地震、文永大彗星，招來自他叛逆，是由我朝滅失法華經之故，何以知之？<br>　　　答云：此二天災地變，是外典三千餘卷所未載。三墳、五典、史記等所記之大長星、大地震，或一尺二尺、一丈二丈、五丈六丈耳，猶未見及於一天者，大地震亦如是。以內典勘之，佛入滅已後，亦未有如此大瑞出來。<br>　　月氏之弗沙密多羅王，滅五天竺之佛法，燬十六大國之寺塔，斬僧尼之頭時，亦無此瑞。漢土之會昌天子，廢寺院四千六百餘所，勒令僧尼二十六萬五百人還俗，其時亦未出現。我朝欽明天皇御宇，佛法渡來，守屋為佛法之敵，清盛法師之燒毀七大寺，及比叡山僧等之燒亡園城寺時，亦未出現之大彗星也。當知，必將有較此更為重大之事出現於一閻浮提內，故為造「立正安國論」，奉於最明寺居士大人。其狀云 取意：「此大瑞是由他國來滅此國之先兆也。禪宗、念佛宗等，滅法華經之故。不斬彼等法師，捨之於鎌倉由比之濱，國其亡矣」。其後，文永大彗星時，瞭如觀掌，更知之矣。前文永八年九月十二日，受責時，重申之云：「余日本國之棟梁也，滅我是滅國」。其時知必不見用，是思為後日，言而置之者。<br>　　又、去年四月八日與平左衛門尉對面時，彼問蒙古國將於何時來犯，告之云：「經文未示月日，但天眼頻瞋，必不逾今年」。是等如何知之，人當為疑。予雖不肖之身，然是弘通法華經之行者，今王臣人民為怨之時，於法華經之座，誓為守護之地神焉得不震怒，天神亦自身出光以懾此國。諫之仍不為用，終則入於人身，使其自界叛逆，他國來責。<br>　　問云：此事有何證據？<br>　　答：經云：「由愛敬惡人，治罰善人故，星宿及風雨，皆不以時行」。<br>　　夫天地是國之明鏡，今此國有天災地變，當知國主有失之事，以鏡照之，無有可諍！國主有小禍時，天鏡中見小災。今之大災，須知是有大禍之事。仁王經云：「小難無量，中難二十九，大難有七」。此經一名仁王，二名天地鏡。此國主以天地鏡照之甚是明白。又、此經文云：「聖人去時，<br>七難必起」。當知此國有大聖人焉！又須知此聖人不為國主所信。<br>　　問云：先代毀佛寺時，何無此瑞耶？<br>　　答云：瑞是由禍之輕重而有大小。此度之瑞，可怪也。非一度二度，非一遍兩遍，經歷年月而彌盛。以此觀之，是有較先代之失為更勝之國主之失矣。國主之身，殺萬民、殺萬臣、殺父母之失雖重，而為怨於聖人之事，更勝於彼。<br>　　今、日本國王臣及萬民，有月氏漢土總為一閻浮提，自佛滅後二千二百二十餘年間未曾有之大科，人皆有之。譬如集十方世界之五逆者於一處者然。此國一切僧侶，是提婆、瞿伽利之魂移入，國主是阿闍世王、波璃王之化身，一切臣民是雨行大臣、月稱大臣、剎陀耆利等惡人來集，作日本國民者也。古有二人三人逆罪不孝者，則其人所在之大地破裂而身陷。今此國逆罪者充滿，故除大地一時破裂，盡墮無間地獄外，無一人二人於住處墮入之事。例如老人有拔一二白毫者矣，老耄時皆成白髮，何能辨別而拔之，只一度剃卻耳。<br>　　問云：如汝之義，我為法華經行者而不見用，故有天災地變云，法華經第八云：「頭破作七分」，及第五云：「若人惡罵，口則閉塞」。如何數年之間，罵者怨者不見其義耶？<br>　　答：反詰之云：不輕菩薩，受人毀訾、罵詈、打擲，其人是口閉頭破乎，如何？<br>　　問：然則，與經文相違，如何？<br>　　答：為怨於法華經之人有二。一人是前生有善根，今生若求緣發菩提心，本可得作佛，以罵怨故，或口閉，或頭破。一人前生即是謗人，今生亦謗，成就生生無間地獄之業，此人雖罵，口則不閉塞。譬如入獄定作死罪者，於獄中縱有何乖僻之舉，行死罪而已，別無咎責。若可赦者，於獄中有僻行，則為之戒。<br>　　問云：此誠為第一大事，願聞其詳。答云：涅槃經有云之矣，法華經有云之矣。<br>　　　　　　　　　　　　　　　　　　　　　日　　蓮　花押"
		},
		{
			"_id": "69",
			"name": "覆曾谷書其一",
			"context":
				"覆曾谷書其一<br>（曾谷殿御返事）<br>建治二年　五十五歲作<br>別名：成佛用心抄　　<br>　　夫法華經第一方便品云：「諸佛智慧，甚深無量」。釋云：「境淵無邊，故言甚深；智水莫測，故言無量」取意。此經釋之意，謂成佛之道，豈非境智二法耶？是故，境云萬法之體，智云自體顯照之姿。而境之淵，無有其邊，深時，智慧之水流行無滯。此境智得合，則即身成佛。法華以前之經，境智各別，而權教方便之故，不成佛。今法華經境智一如之間，悟得開示悟入之四佛知見，而成佛。此內證是聲聞、辟支佛更所不及，故、下文說：「一切聲聞、辟支佛所不能知」也。　　<br>　　此境智二法是何物？但南無妙法蓮華經之五字也。此是召出地涌大士，以此五字結要付囑之者，是云本化付囑之法門。<br>　　而上行菩薩等，於末法之始五百年出生，弘揚此境智二法之五字一事，赫赫明明，經文俱在，誰得論之！日蓮雖非其人，亦非其使，為其序分，粗粗先弘之。已有上行菩薩自釋迦如來受妙法之智水，流通向末代惡世枯槁之眾生，是智慧之義也。釋尊讓與上行菩薩，而日蓮弘之於日本國。又、此有總別二義。總別二義，若稍有相背，成佛不可期，難免於輪迴生死矣。例大通佛之第十六王子釋迦如來所下種之在世聲聞，全非遇彌陀、藥師成佛者。譬以大海之水，汲來家內，家內之人，皆受潤澤。然今將汲來之海水擱置，又欲求他方大海之水，寧不為怪事、大愚癡耶？將受得法華經大海智水根源之師忘卻，移心於他人，其受輪迴生死之禍必矣。<br>　　但雖為師，倘有誤者，必須捨之。亦有不可捨之義，須依世間、佛法之道理耳。末世之僧等，於佛法道理，既所不知，執著我慢，蔑師而諂檀那。是故須知，唯以正直、少欲知足之僧，方為真實之僧。文句之一云：「既未發真，慚第一義天，愧諸聖人，即是有羞僧。觀慧若發，即真實僧」。涅槃經云：「若善比丘，見壞法者，置不呵責、遣、舉處，當知是人，佛法中怨。若能遣、呵責、舉處，是我弟子，真聲聞也」。<br>　　此文中，見壞法者之「見」、及置不呵責之「置」，望善能染於心腑也。見法華經之敵，置不為責，師檀俱墮無間地獄無疑。南岳大師云：「與諸惡人俱墮地獄」。不責謗法而願成佛，是如火中求水，水中尋火。徒然、徒然！縱是如何信法華經，若有謗法，必墮地獄。如千杯之漆，入一蟹足者然。「毒氣深入、失本心故」是也。<br>　　經云：「在在諸佛土，常與師俱生」，又云：「若親近法師，速得菩薩道，隨順是師學，得見恆沙佛」。釋云：「本從此佛，初發道心，亦從此佛，住不退地」，又云：「初從此佛菩薩結緣，還於此佛菩薩成熟」。再再為言者，須是不違本從而成佛耳。釋尊是一切眾生本從之師，且備主親之德者。日蓮說此法門，忠言逆耳，故得流罪，幾危及命。然，未以為懲也。法華經如種子，佛如下種之人，眾生如田。若此等之義有違，日蓮亦將不能為君後生之助乎！恐恐謹言。<br>　　建治二年丙子八月三日　　　　　　　　　日　　蓮　花押<br>　　　曾谷大人"
		},
		{
			"_id": "70",
			"name": "覆曾谷居士書其二",
			"context":
				"覆曾谷居士書其二<br>（曾谷入道殿御返事）<br>建治三年　五十六歲作<br>別名：如是我聞事　<br>　　為供養妙法蓮華經一部一卷 小字經，布施小袖二重、鵝目十貫，並扇百柄，敬收。<br>　　文句之一云：「如是者，舉所聞之法體」，記一云：「若非超八之如是，安為此經之所聞」。華嚴經題云：「大方廣佛、華嚴經，如是我聞」，「摩訶般若波羅蜜經，如是我聞」，大日經之題云：「大毘盧遮那、神變加持經，如是我聞」。若問一切經之如是，是何如是耶？當是指其上之題目而云如是者。<br>　　佛說一切經，指其所詮之理為題目，阿難、文殊、金剛手等，於滅後結集時，首置題目，其下稱「如是我聞」。一經之肝心，納於題目。例稱天竺之國，雖有九萬里七十國，其中人畜、草木、山河、大地，歷歷皆在月氏二字之內。譬一四天下之內有四洲，其中一切萬物，無不映之於月，無有所隱。經亦如是，經中法門，悉在其經題目之中。阿含經之題目，攝一經所詮無常之理。勝於外道之經題、阿漚二字者，百千萬倍。九十五種外道，聞阿含經題目，皆捨邪執而受無常正理。聞般若經題目，悟體空、但中、不但中。聞華嚴經題目之人，悟但中、不但中。聞大日經、方等、般若經題目之人，雖或悟析空、或體空、或但空、或不但空、或但中、不但中之理，猶未得聞十界互具、百界千如、三千世間妙覺之功德。<br>　　既未說其詮，故、法華經以外，是理即之凡夫。彼諸經之佛、菩薩，猶不及法華經之名字即，何況未唱題目，能至觀行即耶？故、妙樂大師之記云：「若非超八之如是，安為此經之所聞」。彼等諸經題目，是在八教之內，如網目。此經之題目，超八教網目，云大綱之物也。<br>　　今唱妙法蓮華經之人，雖不知其心，不僅能得法華經之心，且有覺知一代大綱之功德。例一二三歲之太子，若即位，則國是其領地，攝政、宰輔以下皆其所從，雖不知之，悉皆歸此太子。譬如小兒，雖無分別心，口含得慈母之乳，自然生長。臣下有趙高之流，蔑視太子者，及身而滅。諸經、諸宗之學者等，若有侮蔑專唱法華經題目之太子，如趙高之人墮無間地獄必矣。又有不知法華經行者之心，專唱題目，而受諸宗智者所脅，以致生退心者，是如名胡亥之太子，為趙高所懾，遂遭所弒者也。<br>　　南無妙法蓮華經非僅為一代之肝心，乃法華經之心也、體也、所詮也。雖如是尊貴之法門，佛滅後二千二百二十餘年之間，月氏付法藏之二十四人未作弘通，漢土之天台妙樂亦未流布，日本國聖德太子、傳教大師亦未宣說。是以，指日蓮和尚所說莫非僻事，諸人疑而不信，是亦甚有其理也，譬如有言昭君受辱於兵士者，人皆不能為信也。咸謂尊如大臣公卿之天台、傳教，猶未弘通之法華經肝心、南無妙法蓮華經，如日蓮和尚之輩，如何可唱。<br>　　汝等知之耶？烏鴉為鳥中最賤者，年中吉凶之事，鷲鵰所不知，烏鴉知之。蛇為蟲，不及龍象，然知七日間之洪水。縱是龍樹天台所不知之法門，若經文顯然，又何可疑！若賤視日蓮而不唱南無妙法蓮華經，此事恰如小兒疑乳而不嘗，病人疑醫師而不服藥。龍樹、天親等雖知得此事，時未至，機不合，故未弘通者乎？餘人是不知而不為宣傳者乎？佛法依時、依機為弘，日蓮雖卑微，是當於時者也。<br>　　所詮，妙法蓮華經五字，現時之人以為祇名字而已，非矣，乃體也。體是心，章安云：「蓋序王者，敘經玄意。玄意述於文心」。此釋之意是云，妙法蓮華經非文非義，乃一經之心。是以，離題目而尋法華經之心，是猶如離猿而求猿肝之愚龜，遠山林而尋果於大海邊之猿猴。愚哉、愚哉！<br>　　建治三年丁丑霜月二十八日　　　　　　　日　　蓮　花押<br>　　　曾谷次郎居士大人"
		},
		{
			"_id": "71",
			"name": "覆曾谷書其二",
			"context":
				"覆曾谷書其二<br>（曾谷殿御返事）　　<br>弘安二年八月　五十八歲作<br>別名：輪陀王御書　　　　<br>　　炒米二袋，敬領。汝雖以為米糧微少，卻是延人壽命者也。命是三千大千世界亦買不得之物，是佛所說。米能延命，譬米為油、命如燈。法華經為燈，行者如油。檀那為油，行者如燈。<br>　　一切百味之中，有云乳味者，牛乳為第一。涅槃經之七云：「猶如諸味中，乳最為第一」。乳煎之為酪，酪煎之乃至為醍醐味，五味中第一也。法門以五味譬之，儒家之三千經典、外道之十八大經如眾味，阿含經是醍醐味。阿含經如乳味，觀經等一切方等部之經如酪味，一切般若經是生蘇味，華嚴經是熟蘇味，無量義經、法華經與涅槃經如醍醐味。又、涅槃經如醍醐，法華經如五味之主。妙樂大師云：「若論教旨，法華唯以開權顯遠，為教正主；獨得妙名，意在於此」，又云：「故知法華為醍醐正主」。此釋正是謂，法華經不在五味之中。此釋之意，五味是養壽命者，壽命為五味之主。<br>　　天台宗有二意。一是華嚴、方等、般若、涅槃、法華同為醍醐味。觀此釋之意，宛如爾前與法華相似，而世間學者等祇知此一端，未識法華經為五味主之法門，故為諸宗所誑。開、未開雖異而同圓云者，是門之心也。諸經是五味，法華經為五味主之法門，是本門之法門也。<br>　　此法門，天台、妙樂粗有書之，未見分明故，學者少有知之。妙樂之釋云：「若論教旨」，其意是謂法華經題目乃教旨也。「法華唯以開權顯遠」之「開權」，是五字題目中之華之一字。「顯遠」是五字中，蓮之一字。「獨得妙名」者，妙之一字。「意在於此」者，法華經一代之意是題目也。以此可知，法華經題目是一切經之神、一切經之眼目也。<br>　　大日經等一切經原是應依法華經開眼供養者，而竟以大日經等為一切木畫佛像開眼，日本國一切寺塔佛像等，形雖似佛，而心非佛，乃九界眾生之心。以愚癡者為智者，由此開始。國有所費，而祈禱無益，佛反變為魔、為鬼，國主乃至萬民徒受其殃。今、法華經行者與檀那出現之故，如百獸之厭獅子王，如草木之畏寒風，此且置之。<br>　　法華經何故勝於諸經，能為一切眾生之用耶？譬如草木以大地為母、以虛空為父、甘雨為食、風為魂、日月為乳母，而生長、開華、結。一切眾生以實相為大地、無相為虛空、一乘是甘雨、「已今當第一」之言作大風、定慧力莊嚴為日月，生長妙覺之功德，開大慈大悲之華，結安樂佛果之，養一切眾生。<br>　　一切眾生，又依食以維持壽命。食有多種，食土、食水、食火、食風之眾生有之。求羅之蟲食風，鼴鼠食土，亦有以人之皮肉、骨髓等為食之鬼神，有以尿糞等為食之鬼神，以壽命為食之鬼神，以聲為食之鬼神，亦有食石之魚，食鐵之貘。地神、天神、龍神、日月、帝釋、大梵王、二乘、菩薩、佛，是舐佛法以為身、以為魂者。<br>　　例昔有名輪陀王之大王，是一閻浮提之主、賢王也。若言此王以何物為膳，乃白馬之鳴聲也。聞得馬鳴，身得生長，心身安穩，世亦有治。如蝦蟆之聞母鳴而生長，秋萩之得鹿鳴而開華，象牙草聞雷聲而結實，柘榴遇石而昌者然。是以，此王多養白馬，又以白馬是見白鳥而始鳴之馬，故多集白鳥而飼之，大王自身安泰，百官大臣協和，天下風調雨順，他國悅服，如此經歷數年。<br>　　是以政事違誤耶？又或因宿業，果報已盡者耶？千萬白鳥，一時忽然飛去，無量之白馬亦止鳴聲。大王因不聞白馬之鳴，如花之萎、月之蝕，大王色變力衰，六根遲鈍，現耄耋之相。皇后亦龍鍾，百官大臣以無計可施為歎。天昏、地動、大風、旱魃、飢饉、疫病，人之死者積屍成塚、累骨及屋，且有他國來襲。<br>　　此時大王憂慮何以為救，終則知除禱於神佛外，別無他途。此國本多外道，流行各地，亦知尊崇佛法，為國之大事。而總以能喚回白鳥，能使白馬再鳴之法，為其最欲致信者。於是，先令行外道之法，經數日不見白鳥一隻出現，白馬亦不鳴。<br>　　遂停外道之禱，而令行佛教之法。其時，有名馬鳴菩薩之一小僧，言於王云：「如國中停止外道邪法，弘通佛法，則馬鳴之事甚易也」。王允之，<br>敕宣依其言而行。其時，馬鳴菩薩乃祈請於三世十方諸佛，白鳥忽然出現，白馬見得白鳥出現，一聲鳴叫。大王聞得一聲馬鳴，目睜開。白鳥二隻乃至百千隻出現，百千之白馬一齊歡喜鳴叫，大王氣色回復，宛如日蝕之復原，身之力，心之謀，勝過先時百千萬倍。王后大喜，大臣公卿振奮，萬民合掌，他國俯首。<br>　　今之世，亦不違此。天神七代、地神五代，已上十二代如在成劫。由於先世之戒力與福力，今生雖未有何善行，國既得治、人壽亦長。人王之代至二十九代之間，先世之戒力稍弱，今生之政事荒廢，國中始見三災七難出現。其時自漢土，傳來三皇五帝治世之文書，以此崇神，國之災難得鎮。<br>　　人王第三十代、欽明天王之世，先世之戒福既薄，惡心強盛之人多見出來，善心衰，惡心增長。外典之教淺而罪重，故棄外典而就內典。例守屋以日本之天神七代、地神五代之間，崇信百八十神，祈佛教不弘，仍奉外典；而聖德太子以教主釋尊為本尊，奉法華經一切經為文書，兩方共爭勝負，終則神敗佛勝，神國始成佛國，如天竺、漢土之例。「今此三界，皆是我有」之經文，其序顯矣。<br>　　欽明至桓武之二十餘代、二百六十餘年之間，佛作大王、神作臣，而治世。雖佛勝神劣，然世中猶未大治，是何故乎？<br>　　適於桓武御宇有名傳教大師之聖人出現，解此疑云：「神敗佛勝，是佛為大王、神為臣下，既上下有序，禮儀端正，國中必治。今、國中猶未靜者，思之不審，故勘一切經，遂知固亦有其道理焉。<br>　　佛教有重大誤失，一切經中有名法華經之大王，其次華嚴經、大品經、深密經、阿含經等，或為臣位，或為侍位，或為民位。而三論宗謂般若經勝於法華經。法相宗謂深密經勝於法華經。華嚴宗謂華嚴經勝於法華經。又、律宗謂是諸宗之母等，無有一人為法華經行者，而世間於讀誦法華經者還加譏笑，甚至予以傷害。以至，諸天亦為之忿怒，守護之善神亦為之力弱」。所謂「雖讚法華經，還死法華心」者是矣。<br>　　南都七大寺、十五大寺、日本國中諸寺諸山之諸僧等，聞得此言，大為忿怒云：「天竺之大天、漢土之道士，出現我國，是即所謂名為最澄之小法師也。總之遇見時，砍其頭、劈其肩，打之、罵之，切勿放過」！事聞於賢王之桓武天皇，得其究明六宗有誤，始建立比叡山，定天台法華宗。不僅建立大乘圓頓戒壇，更於七大寺、十五大寺之六宗上，冠以法華宗。<br>　　要之，六宗是法華經之方便，例如神劣於佛，而為佛守護。日本國亦如是。「法華最第一」之經文，初顯於此國，「能竊為一人，說法華經」之如來使，初入此國，桓武、平城、嵯峨之三代，二十餘年間，日本一州，皆作法華經行者矣。<br>　　如栴檀之有伊蘭，釋尊之有提婆，傳教大師之同時有名弘法大師之聖人出焉。渡漢土，習大日經、真言宗而後歸日本國，然於傳教大師在世時，未敢云大<br>日經殊勝於法華經。料係於傳教大師在弘仁十三年六月四日入寂後，得其隙者歟！弘法大師於弘仁十四年正月十九日作書，稱真言第一、華嚴第二、法華第三，更謂法華經是戲論之法，釋尊位在無明邊域，天台宗等為盜賊。嵯峨天皇受其誑，於七宗上加真言宗，言七宗為方便，真言宗是真實，強作主張。<br>　　其後，日本一州之人，皆歸於真言宗。其後，又有傳教大師弟子，名慈覺之人，渡漢土，究極天台真言二宗之奧義而歸國。此人著金剛頂經、蘇悉地經二部之疏，於叡山建立前唐院。其疏稱大日經第一、法華經第二。其中如弘法之誑言不知其數，其事，前已稍稍言之矣。<br>　　智證大師又繼慈覺之後，弘通於園城寺。當今，寺院之為禍於國者以此為最。叡山三千人，若非慈覺、智證，縱人之言「真言殊勝」，不為信者必有之乎！<br>乃以圓仁大師塞諸人之口，誑惑人心，無人敢作反對之言。一時，王臣歸依者，超過弘法、傳教。叡山、七寺、日本一州，一同以為法華經劣於大日經。原是弘通法華經之各寺，皆弘真言，以為是法華經之首。如是者歷四百餘年，此邪見益見增長，人皇八十一代迄至八十五代之五代天皇失位，是因滅佛法而王法盡者也。<br>　　更有名為禪宗之大邪法，名為念佛宗之小邪法，名為真言之大惡法，此等惡宗并肩，昌盛國中，天照太神失其魂魄，不守氏子；八幡大菩薩威力衰弱，不護國家，終至，將為他國所吞滅。　　日蓮見知此由，懼於「佛法中怨、俱墮地獄」之責，雖已略示國主，奈受誑於彼等邪義，不為所信，且反作大怨敵。欲滅法華經之人，國中充滿，雖力為道之，無人理會，愚癡之咎徒增。今又法華經行者出現，日本國人、愚癡之上，更生瞋恚。愛邪法、怨正法，是三毒強盛之一國，如何能得安穩？<br>　　壞劫時，大三災起，所謂火災、水災、風災也。又、減劫時，小三災起，所謂飢饉、疫病、會戰也。飢饉生於大貪，疫病生於愚癡，會戰生於瞋恚。今、日本國有四十九億九萬四千八百二十八人，男女雖有別，同一之三毒也。所謂以南無妙法蓮華經為緣，生起三毒，各人一時皆向釋迦、多寶、十方諸佛責罵，并欲加以流放、殺害。是即小三災興起之始也。<br>　　而日蓮之一類，是何等過去世之宿習，來作法華經題目之檀那者乎？思及此事，今梵天、帝釋、日月、四天、天照太神、八幡大菩薩，日本國三千一百三十二社之大小神祇，如過去之輪陀王，白馬是日蓮也，白鳥是我之一門。白馬之鳴，是我等南無妙法蓮華經之聲也。聽得此聲之梵天、帝釋、日月、四天等，何能不增其色而盛其光乎？何能不為我等守護？須如是堅信也！<br>　　貴君前三月之佛事，供養錢財為數不貲，今年一百餘人，養於山中，十二時中，講義、讀誦法華經。此等是末代惡世、一閻浮提第一之佛事也。過世之聖靈，其喜悅何如？釋尊贊孝養之人為世尊，貴君豈非世尊耶！<br>　　故大進阿闍梨之事令人傷感，應思此又莫非流布法華經之因緣耶！諸事且待有生之日，容後書奉。弘安二年己卯八月十七日　　　　　　　　　　　　　　　　　　日　　蓮　花押<br>　　　覆曾谷道宗　"
		},
		{
			"_id": "72",
			"name": "覆曾谷二郎居士書",
			"context":
				"覆曾谷二郎居士書<br>（曾谷二郎入道殿御返事）　　<br>弘安四年七月　六十歲作　<br>　　　　　　　　　　　　　　　　　　　　　　　　日　　蓮<br>　　前七月十九日來信，同月三十日到達。世間之事暫且置之，但就忤逆佛法之事論之。法華經第二云：「其人命終，入阿鼻獄」。<br>　　問云：其人者，指何等之人耶？<br>　　答云：上引經文稍前有云：「唯我一人，能為救護。雖復教詔，而不信受」，又云：「若人不信」，又云：「或復顰蹙」，又云：「見有讀誦、書持經者，輕賤憎嫉，而懷結恨」，又第五云：「生疑不信者，即當墮惡道」，第八云：「若有人，輕毀之言：汝狂人耳！空作是行，終無所獲」。其人者，指此等之人也。彼震旦國之天台大師所指是南北十師等，此日本國傳教大師是指六宗之人。今、日蓮是指弘法、慈覺、智證等之三大師，及三階、道綽、善導等也。　　入阿鼻獄者，涅槃經第十九云：「假使一人，獨墮是獄，其身長大，八萬由延。遍滿其中，間無空處。其身周匝，受種種苦。設有多人，身亦遍滿，不相妨礙」，同三十六云：「沈沒在於阿鼻地獄，所受身形，縱廣八萬四千由旬」。普賢經云：「謗方等經......是大惡報，應墮惡道，過於暴雨，必定當墮阿鼻地獄」等者，是入阿鼻獄之文也。<br>　　日蓮云：夫日本國者，道七、國六十八國、郡六百四、鄉一萬餘。長三千五百八十七里，人數四十五億八萬九千六百五十九人，或云四十九億九萬四千八百二十八人也。寺一萬一千三十七所，社三千一百三十二社。今法華經之入阿鼻獄者，是指此等人也。<br>　　問云：眾生有惡人善人之二類，生處亦有善惡之二道，為何日本國一切眾生，定是一同入阿鼻獄者耶？<br>　　答云：人數雖多，造業是一，故同墮阿鼻獄也。<br>　　疑云：日本國一切眾生中，或為善人、或為惡人。善人受五戒、十戒乃至二百五十戒等；惡人者殺生、偷盜、乃至五逆、十惡等是。何云一業耶？<br>　　答云：夫小善、小惡雖異，於誹謗法華經，善人、惡人、智者、愚者，俱無分別，一例犯之，是故同入阿鼻獄云。<br>　　問云：何以言日本國一切眾生，是一同誹謗法華者耶？<br>　　答云：日本國一切眾生雖多，不過四十五億八萬九千六百五十九人。此等眾人，雖有貴賤上下之別，而其之所憑，悉是以三大師為師，無有離三大師者。縱有三大師以外者，亦絕不脫信行、善導等之門牆。<br>　　問云：三大師果是誰人耶？<br>　　答云：弘法、慈覺、智證之三人是也。<br>　　疑云：此三大師有何重科，致使日本國一切眾生，入於謗法「其人」之列者耶？<br>　　答云：此三大師是大小乘持戒之人，面備八萬威儀，或具三千威儀等，顯密兼學之智者也。是以，日本國四百餘年之間，上自一人，下及萬民，仰之如日月，尊之如世尊。其德之高，超越須彌；智慧之深，過於蒼海。但、堪恨者，其以法華經與大日真言經相對，判其勝劣時，或云是「戲論之法」，或云居「第二、第三」，或名教主為「無明邊域」，或名行者為「盜人」。<br>　　如彼大莊嚴佛末之六百四萬億那由佗之四眾，各各業因雖異，俱與師之苦岸比丘等四人，同墮無間地獄。又、師子音王佛之末法，無量無邊弟子眾，雖有貴賤之異，然以同為勝意比丘弟子之故，一同墮阿鼻大城。今、日本國亦復如此。<br>　　昔延曆弘仁年中，傳教大師呵責六宗弟子檀那等之言曰：「其師所墮，弟子亦墮。弟子所墮，檀越亦墮。金口明說，可不慎歟、可不慎歟」！<br>　　疑云：以汝之分際，何能破三大師乎？<br>　　答云：予不敢破彼三大師。<br>　　問云：汝上舉之義如何？<br>　　答云：由月氏傳漢土，本朝之經論有五千七十餘卷，予粗見之。<br>弘法、慈覺、智證於世間之科且暫之，由佛法觀之，悉是一等謗法之人也。「誹謗大乘者，如飛箭之疾墮地獄」，此是如來之金言。又論及謗法罪之深重，弘法、慈覺等亦一同如是判定。人之言且置之，釋迦、多寶二佛之金言，倘非虛妄，弘法、慈覺、智證之墮無間大城必矣；十方分身諸佛之舌，如不墮落，則日本國中四十五億八萬九千六百五十九人之一切眾生，將如彼苦岸比丘等弟子檀那等之墮入阿鼻地獄，仰臥於熱鐵之上九百萬億歲，伏臥九百萬億歲，左臥九百萬億歲，右臥九百萬億歲，如是在熱鐵之上，合得三千六百萬億歲也。然後，由此阿鼻，轉生在他方大地獄，於無數百千萬億那由佗歲，受大苦惱。<br>　　彼以小乘經破權大乘，受罪如是。況今三大師以未顯真實之經，破三世佛陀本懷之說，非僅此也，實是滅失一切眾生成佛之道，其罪之深重，過去、現在、未來之諸佛怎能窮究，怎得施救耶？<br>　　法華經第四云：「已說、今說、當說，而於其中，此法華經，最為難信難解」，又云：「最在其上」並「藥王十喻」。他經於華嚴、方等、般若、深密、大雲、密嚴、金光明經等之諸教中，雖說諸經之勝劣，或是對小乘經而稱此經第一，或對真俗二諦而曰中道第一，或以說印、真言等而為第一。雖有此等之說，然絕非已今當之第一。然而，末輩論師、人師等執著誤謬者已積多年，門徒繁有其人。<br>　　於此，以日蓮責彼之依經無此說故，瞋恚益盛，不究是非，構大妄語誑惑國主並國人等，欲損日蓮，非祇蒙眾千之難，更兩度流罪，最後及於問斬。此等大難，其難忍之事，勝過不輕之杖木，又將超越勸持之刀杖矣！　　又如法師品云：「末代弘通法華經者，是如來使也；輕賤此人之罪，重逾一中劫之蔑視教主釋尊」取意。今、日本國如提婆達多、大慢婆羅門等，必墮無間地獄之罪人，於三千五百八十七里之國土間，充滿有四十五億八萬九千六百五十九人之眾生，彼之提婆、大慢等無極之重罪，與此日本國四十五億八萬九千六百五十九人相較，猶是輕罪中之輕罪也。<br>　　問：其理如何？<br>　　答：彼等雖為惡人，然絕非誹謗法華者也。又、提婆達多是恆河第二之人，第二之一闡提也。今、日本國四十五億八萬九千六百五十九人，皆是恆河第一之罪人也。是以，提婆之三逆罪如輕毛，日本國上舉諸人之重罪猶如大石。梵釋必捨日本國，同生同名亦離國中之人，天照太神、八幡大菩薩爭得守護此國耶？<br>　　昔治承等之八十一、二、三、四、五代之五大王與源賴朝、北條義時爭奪此國，乃天子與民之會戰也。此如猛鷹與金鳥之勝負，天子之勝賴朝等，原是必然、決定之事，然而五人之大王竟遭敗績，兔子戰勝獅子王矣！非祇一敗，最後，或沈蒼海，或放遠島。誹謗法華，積年未久，猶是如此。今度則非彼之可比，彼但為國中之災。綜觀其故，蒙古牒狀送來以前，雖已依正嘉、文永等大地震、大彗星之兆，再三上奏，而國主不用之。然、日蓮之勘文大抵合於佛意之故，與蒙古國之會戰已猛烈發生。此國人眾，今生一同墮修羅道，後世皆入阿鼻大城無有疑矣。<br>　　君與日蓮，是師檀之一分。雖然，有漏之依身，隨於國主，故欲值此難。然、感淚難禁。何世得遂對面耶？一心期往靈山淨土可也。縱身遭此難，而心同佛心。今生雖交於修羅道，後生必居佛國。恐恐謹言。<br>　　弘安四年閏七月一日　　　　　　　　　　日　　蓮　花押<br>　　　覆曾谷二郎居士大人"
		},
		{
			"_id": "73",
			"name": "覆秋元書",
			"context":
				"覆秋元書<br>（秋元殿御返事）<br>文永八年正月　五十歲作<br>於安房保田　　　　　　<br>別名：五節供御書　　　<br>　　來信委細讀過。所云，末法之始五百年，思應弘何法？承聖人惠示，聽聞唯限弘法華經之題目必弘之由，遂作弟子之一。復詢五節供之由來，所表者何，須以何為正意而祭之？<br>　　此事，日蓮不知其詳。雖然，亦略有所得。傳聞此有根本大師之相承，總之是真言天台兩宗之習也。詳細前已為曾谷大人言之，便時可往與談論。<br>　　首就五節供之次第思之，是妙法蓮華經五字次第之祭也。正月是「妙」一字之祭，以天照太神為歲神。三月三日為「法」一字之祭，以辰為神。五月五日為「蓮」一字之祭，以午為神。七月七日為「華」一字之祭，以申為神。九月九日為「經」一字之祭，以戌為神。如此心得之，而唱南無妙法蓮華經，則「現世安穩，後生善處」無有疑也。<br>　　於法華經行者，一切諸天，守護不退，其經文分明在焉。經第五云：「諸天晝夜，常為法故，而衛護之」，又云：「天諸童子，以為給使，刀杖不加，毒不能害」。諸天者，梵天、帝釋、日月、四大天王等也。法者，法華經也。童子者，七曜、二十八宿、摩利支天等也。「臨兵鬥者，皆陣列在前」是又「刀杖不加」之四字也。此等是緊要之相傳，希善思之！第六云：「一切世間、治生產業，皆與實相，不相違背」。五節供之時，但唱南無妙法蓮華經，以祈「悉地成就」。委細容另申之。<br>　　其次所云，聞得法華經必於末法之始五百年弘之而成弟子之事。<br>　　師檀之事原是三世之契，種熟脫之三益，何得求之於別人！「在在諸佛土，常與師俱生」、「若親近法師，速得菩薩道，隨順是師學，得見恆沙佛」之金言豈有誤耶？提婆品云：「所生之處，常聞此經」之人，得非貴君耶？其故，上文見有「未來世中，若有善男子、善女人」。善男子者，持法華經在俗之謂。務望益堅信心、益堅信心！恐恐謹言。<br>　　正月十一日　　　　　　　　　　　　　　日　　蓮　花押<br>　　　覆秋元大人　　　　　　　　　　　　　寄自安房國保田"
		},
		{
			"_id": "74",
			"name": "致秋元書",
			"context":
				"致秋元書<br>（秋元御書）<br>弘安三年一月　五十九歲作<br>於身延　　　　　　　　　<br>別名：筒器抄　　　　　　<br>　　筒器三十及皿盞六十，敬領。<br>　　夫器，所以盛物者也。大地窪陷則水聚，青天潔淨則月澄。月出見水淨，雨降則草木榮焉。器如大地之窪，水之聚，如水之入池。其水面浮見月影，如法華經之入於我等之身。<br>　　器有四失。一者覆，俯也、翻也、蓋也之意。二者漏，水不聚之意。三者汙，不淨之意。水雖淨，若汙物入器，水不能用。四者雜，飯中若有糞、石、沙、土等物雜入，則人不能食。<br>　　又、器表我等身心。我等之心是器，口是器，耳亦是器也。名法華經者，即佛之智慧法水，入我等心中，或反彈，或以左右手掩耳不聞，或吐口不唱，是譬如器之覆也。<br>　　又或稍見信心，又值惡緣，信心轉薄，或拋捨，或信之日短，捨之月長，此表器之漏水也。<br>　　或有修行法華經之人，一口南無妙法蓮華經，一口南無阿彌陀佛者，如飯攙糞、入沙石也。法華經文「但樂受持、大乘經典，乃至不受、餘經一偈」，所說者此也。世間學匠，雜餘行於法華經，不思為苦，日蓮亦曾有此想矣，然、經文不然也。譬如王后懷大王之種，後被貶作民婦，所生之子，王種民種既雜，天不加護，氏神棄守，成破國之緣。有父二人，非王非民，人非人也。<br>　　法華經之大事，是此。種熟脫法門是法華經之肝心。三世十方之佛，必以妙法蓮華經五字作種子而成佛。南無阿彌陀佛非佛種，真言五戒等亦非佛種，此事善須習之，是雜也。<br>　　全無此覆、漏、汙、雜之四失者，是為完器。壕堤不漏，則水不流失。能保全信心，則平等大慧之智水不乾。今此筒器堅厚，且塗漆明淨，是顯君於法華經之信力堅固歟。毘沙門天以四奉佛，稱四天下第一福天。淨德夫人進八萬四千之，供養雲雷音王佛，而成妙音菩薩。今筒器三十、皿盞六十進奉法華經，何能不成佛耶？<br>　　夫日本國有十名，扶桑、野馬台、水穗、秋津洲等。別為六十六國、島二，長三千餘里，廣不定，或百里、或五百里等。五畿、七道，郡五百八十六，鄉三千七百二十九，田地是上田一萬一千一百二十町，乃至八十八萬五千五百六十七町，人數四十九億八萬九千六百五十八人。神社三千一百三十二社，寺一萬一千三十七所，男十九億九萬四千八百二十八人，女二十九億九萬四千八百三十人。<br>　　男之中唯日蓮是第一，何以為第一？受男女之惡為第一也。其故，日本國中，國多人多，其心一同口誦南無阿彌陀佛，以阿彌陀佛為本尊，嫌九方，獨願西方。不論是行法華經之人、行真言之人、持戒者、智者、愚人，皆以餘行為傍、念佛為正，滅罪之修行是唱名號。故或六萬、八萬、四十八萬遍，或十遍、百遍、千遍也。<br>　　而唯日蓮一人，放言阿彌陀佛是無間之業，禪宗是天魔之所為，真言為亡國之惡法，律宗、持齋等是國賊。故、上自一人，下及萬民，或畏之、或瞋之、或詈之、或打之，甚於父母之仇、宿世之敵、謀叛、夜賊、強盜。於訾之者予領地，於讚之者則逐出一門，或處以罰金，於加以殺害者予褒獎等，以至兩度蒙咎。<br>　　非祇是當世第一之不思議者，人王九十代、佛法渡來七百餘年間，如斯之不思議者未曾有也。日蓮如文永之大彗星，是日本國昔之所無之天變。日蓮如正嘉之大地震，是秋津洲始有之地災也。<br>　　日本國自始迄今，謀叛者二十六人。第一是大山王子，第二是大石山丸，乃至第二十五人是賴朝，第二十六人是義時。二十四人受朝廷之責，懸首於獄門，曝骸於山野。二人傾覆王位，納國中於手，王法至此既盡。此等諸人不如日蓮受萬人之惡。<br>　　尋其由，法華經有「最第一」之文，而弘法大師謂「法華經第三」，慈覺大師謂「法華經第二」，智證大師如慈覺。今叡山、東寺、園城寺諸僧向法華經雖讀「法華最第一」，其義是讀作「第二、第三」。公家、武家不知其詳細，歸依之高僧等，既均持此義，是師檀一同之義矣。其外，禪宗是教外別傳。是乃輕蔑法華經之言也。念佛宗謂千中無一、未有一人得者，其意是與念佛相對，抬舉法華經，以滅法華也。律宗為小乘，正法之時，佛尚所不許，況末法行之，而誑惑國主耶！如妲己、妹喜、褒似之三女，誑惑三王而滅朝也。<br>　　如是惡法流布國內，法華經滅失故，安德、尊成等大王為天照太神、正八幡所捨，或沈於海，或放於島。為歷代家臣所傾之事，乃天所棄也。歸依於法華經之敵，既無人知得此事，何從而知其過。「智人知起，蛇自識蛇」者是矣。<br>　　日蓮雖非智人，如蛇知龍心、烏識吉凶，故能勘得此事。此事言之，須臾當蒙咎矣；不言，又必墮大阿鼻地獄！　　習法華經有三義。<br>　　一是謗人。如勝意比丘、苦岸比丘、無垢論師、大慢婆羅門等。彼等三衣纏身、一當眼，堅持二百五十戒，而作大乘之讎敵，墮無間大城。今，日本國之弘法、慈覺、智證等，持戒如彼等，而智慧又不異於彼比丘。但所言大日真言第一，法華經第二、第三之事，若百千之一如日蓮所說，必是墮在無間大城矣。言此事不能無恐，況筆之於書，思其將是如何？但佛說是法華經第一，而此讀作二三等，且既聞之知之，因畏於人、畏於國而不言，「即是彼怨」，豈不為一切眾生之大怨敵乎！既是經釋之所載，遂言之矣。不畏人、不憚世，正是「我不愛身命，但惜無上道」也。不輕菩薩之惡口杖石，不為他事，非不畏於世，唯法華經之責更可畏耳。例曾我祐成、時宗兄弟雖在源賴朝大將軍陣內，未稍猶豫而報仇者，是以討敵心切，不能雪恥為可悲故耳。此是謗人。<br>　　二是謗家。雖於一生之間，全無謗毀法華經，作晝夜十二時修行，若生謗家，必墮無間地獄。譬如出生勝意比丘、苦岸比丘之家者，或為其弟子，或為其檀那者，雖非其本意，亦墮無間地獄者是也。譬如和田義盛一族之人，參與戰事者固不必說，母腹內待產之子，亦被剖腹而殺。今，日蓮所云弘法、慈覺、智證三大師，書稱法華經是在無明邊域、虛妄之法，如法華經之文真實，叡山、東寺、園城寺、七大寺、日本之一萬一千三十七所之寺僧，將是如何？若如先例，則無間大城無疑矣。此是謗家。<br>　　三是謗國。謗法者住其國，其一國皆成無間大城。大海聚一切水，其國集一切禍，如山間草木茂盛。三災月月相繼，七難日日到來。飢饉發生，其國變成餓鬼道；疫病重重，其國成地獄道；軍興其國，化修羅道。父母、兄弟、姊妹，不辨人倫，作妻作夫者，其國即是畜生道。非死而後墮三惡道，現身其國變四惡道。此云謗國。<br>　　例如大莊嚴佛之末法、師子音王佛之濁世之眾人是也。又如報恩經所說，食亡故之父母、兄弟姊妹、一切死屍，又食生人。今、日本國亦復如是。真言師、禪宗、持齋等之食人者，充滿國中，此悉由真言邪法而起，龍象法師之食人是萬中顯一者也。習彼之人，以人肉或混豬鹿，或雜魚鳥，或敲打，或作壽司賣出，食者不知其數，皆是諸天捨棄、善神不為守護之故。終則此國為他國所責，國內同族相殘，而成無間地獄。日蓮自昔見知有此大失，為脫「與同罪」之責，畏佛呵責，且知恩報恩，思為報國恩故，乃告知國主及一切眾生。<br>　　云不殺生戒者，一切諸戒中之第一。五戒之初是不殺生戒，八戒、十戒、二百五十戒、五百戒、梵網十重禁戒、華嚴十無盡戒、瓔珞經之十戒等，其初皆是不殺生戒也。儒家三千之禁中，以大辟為第一。其故，「滿三千界，無有直身命」，雖有布滿三千世界之珍寶，亦不能替得命也。殺蟻子者，尚墮地獄，況魚鳥等耶？割青草者，猶墮地獄，況割死骸者耶？<br>　　雖是如此重戒，若為法華經敵者，佛說害之者為第一功德，何況能施供養者耶？故、仙豫國王殺五百法師，覺德比丘殺無量謗法者，阿育大王殺十萬八千外道。此等國王、比丘等，為閻浮第一之賢王，持戒第一之智者。仙豫國王成釋迦佛，覺德比丘成迦葉佛，阿育大王為得道之人。<br>　　今、日本國亦如是。不問是持戒、破戒、無戒、王臣、萬民，一同是誹謗法華經之國。縱是剝皮書奉法華經，積肉以為供養，亦必亡國，身墮地獄，是大科也。計唯禁彼真言宗、念佛宗、禪宗、持齋等，歸依法華經也。<br>　　暗記天台六十卷，國主等思為智人者，或以智所不及歟，或雖知之而畏於世之故，或讚真言宗，或以念佛、禪、律等為伍，是超過彼等大科百千倍者也。例如田口成良、三浦義村等是背其主者也。<br>　　慈恩大師造玄贊十卷，讚法華經而墮地獄。此人是太宗皇帝之師，玄奘三藏之上足，云是十一面觀音之後身，音似法華經，而心與爾前經同之故。<br>　　嘉祥大師造法華玄十卷，即將墮無間地獄，得侍於天台大師，捨其讀法華經之我見，而得脫地獄之苦。今法華宗諸人亦復如是。比叡山是法華經住所，日本國是一乘之領地，然、慈覺大師，奪取法華經座主，改作真言座主，三千大眾甘為其所從。<br>　　弘法大師誑惑法華宗檀那之嵯峨天皇，而於宮內立真言宗之寺。安德天皇以明雲座主為師，使作降伏賴朝朝臣之祈禱，反為右大將軍所懲，安德沈於西海，明雲為義仲所殺。尊成王命於天台座主慈圓僧正、東寺、御室並四十一人之高僧等，於宮內立大壇，作降伏義時右京之權大夫之祈禱，至第七日之六月十四日洛陽破，王遷隱岐國，或佐渡島，座主、御室或受責、或憂死。<br>　　世間之人，無人知得此事根源，此祇是迷於法華經、大日經勝劣之故。今又日本國受大蒙古國之侵，聞又欲以彼不吉之法以為祈禱。又、日記分明，知得此事之人焉能不為歎息！<br>　　悲哉！我等出生誹謗正法之國，而值大苦。縱使得脫謗身，謗家謗國之失、何以處之？若思脫謗家之失，須以此事語於父母兄弟等，或受其憎乎？或得其信乎？若思脫謗國之失，須是諫勸國主，而受死罪、流罪之責也。「我不愛身命，但惜無上道」之經說，釋為「身輕法重，死身弘法」者此也。過去遠遠劫以至<br>今日，未得作佛者，正是由於畏於此等事，而不敢說之故。未來亦復如是。<br>　　今、日蓮是以身當之，而得知。設有知此事之弟子等中，由于不堪當世之責，貪惜露身，或退轉，或僅心中信之，或其他等。經文之「難信難解」以身當之，誠為可貴！謗者如大地微塵，信者如爪上土。謗人多似大海，行者少於一渧。<br>　　天台山有名龍門之所，其瀑布百丈，春始魚集瀧下，百千得一登之作龍。此瀧之疾逾矢，逾電光，登之已難，更以春始，漁父多集來取魚，懸網百千之外，益以叉矛。復有鷲、鵰、鴟、梟、虎、狼、犬、狐齊來噉食，晝夜不息，十年、二十年中無有一魚作龍。例如凡下者之望昇殿，婢女之想為后也。信法華經之事，須知更難於此。<br>　　佛常垂誡云，不論如何持戒，智慧高邁，通曉一切經并法華經者，如見法華經之敵，不為責罵，言之於國主，畏人而默止者，必墮無間大城。譬如我雖無意謀叛，如知有人謀叛，而不報國主，是「與同罪」，同於彼謀叛者之罪也。<br>　　南岳大師云：「見法華經之仇，不呵責者，是謗法者也。墮無間地獄上」取意。見而不言之大智者，墮無間之底，彼地獄存有中，永不得出。日蓮畏於此誡，故責國中謗法，及於流罪死罪者不止一度，今想是罪消咎滅，去鎌倉入此山者七年矣。<br>　　此山之容貌也。日本國中有七道，七道內之東海道有十五國。其中，甲斐國有飯野、御牧、波木井三鄉，山在波木井鄉內。入戌亥方，有二十餘里之深山。北為身延山，南鷹取山，西七面山，東天子山，四山環立如板。其外有四河環繞，由北向南是富士河，由西向東是早河，此在後方。前方由西向東是波木井河，其一支流有瀧，名身延河，是中天竺之鷲峰山移來此處者耶？將又是漢土之天台山來此耶？<br>　　此四山四河之中，有一握之平地，爰結庵室於此，而脫困於天雨。剝木皮為四壁，以自死之鹿皮為衣，春折蕨以養身，秋拾果以延命。自去年十一月降雪，換年至今正月不絕。庵室七尺，雪高一丈，四壁結冰，軒垂冰柱，恰如莊嚴道場之瓔珞。室內雪作米積，本是無人之地，今更以雪深道塞，訪者絕跡，現身償八寒地獄之業，生未成佛而似寒苦鳥，頭之不剃當如鶉乎？衣為冰封，宛如鴛鴦之羽凍結。如斯之處，舊友不來，即弟子等亦棄不為顧，而竟蒙以此器見贈，盛雪觀之為飯，飲水思之為漿。志之所向，任其馳思。餘容另申，恐恐謹言。<br>　　弘安三年正月二十七日　　　　　　　　　日　　蓮　花押<br>　　　覆秋元太郎兵衛大人"
		},
		{
			"_id": "75",
			"name": "兄弟抄",
			"context":
				"兄弟抄<br><br>文永十二年四月　五十四歲作<br>與池上兄弟　於身延　　　　<br>　　夫法華經乃八萬法藏之肝心、十二部經之骨髓也。三世諸佛以此經為師而成正覺，十方佛陀以一乘為眼目而引導眾生。現今入經藏可見，自後漢永平至唐末所傳來一切經論不出二類，所謂舊譯之經五千四十八卷，新譯之經七千三百九十九卷也。彼一切經皆各自謂「我第一」，然若以法華經與彼諸經對照，立見勝劣天地、高下雲泥也。彼之諸經如眾星，法華經如月；彼之諸經如燈炬、星月，法華經如大日輪。此其總也。<br>　　其別也，入經文奉見二十大事。第一、第二大事，是三千塵點劫、五百塵點劫之二大法門。三千塵點出於第三卷之化城喻品。說以此三千大千世界抹為微塵，向東方過千之三千大千世界，而下一塵。又過千之三千大千世界，再下一塵，如此盡下三千大千世界之塵。如此再將已著塵之三千大千世界，及未著塵之三千大千世界，束之更盡以為塵，以此諸塵計之，一塵一劫度後，更一塵一劫，如此諸塵悉盡，是云三千塵點。<br>　　今三周聲聞，舍利弗、迦葉、阿難、羅云等人，於過去遠遠劫，三千塵點劫之初，有大通智勝佛之第十六王子作菩薩，向彼菩薩習法華經，受誘於惡緣，起心捨法華經，或墮華嚴經，或墮般若經，或墮大集經，或墮涅槃經，或墮大日經、深密經、觀經等，或墮阿含小乘經等，墮而再墮，後墮至人天善根，後再墮於惡。如此經歷三千塵點劫間，多在無間地獄，少在七大地獄，亦偶有一百餘地獄，稀者生餓鬼、畜生、修羅等，經大塵點劫而復生人天。<br>　　是以，法華經第二卷云：「常處地獄，如遊園觀，在餘惡道，如己舍宅」。作十惡者，墮等活、黑繩地獄，經五百生或一千歲。作五逆者，墮無間地獄，經一中劫後，復生。然以何故？捨法華經之人，捨時雖不見有如殺父母等之重罪，而墮無間地獄，須經多劫。<br>　　縱殺父母一人、二人、十人、百人、千人、萬人、十萬人、百萬人、億萬人，宜亦不必經歷三千塵點劫；縱殺一佛、二佛、十佛、百佛、千佛、萬佛乃至億萬佛，宜亦不必經五百塵點劫。然何以捨法華經者之罪，其重也，使三周聲聞必經三千塵點劫，諸大菩薩必經五百塵點劫乎？<br>　　所詮，舉拳擊空不痛，擊石則痛。殺惡人罪輕，殺善人罪重。或謂殺他人，如以拳打泥；殺父母，如以拳擊石。吠鹿之犬，頭不裂；吠獅子之犬，則腸腐。修羅吞日月，頭破七分；提婆傷佛，身陷地裂。所對不同，罪有輕重。<br>　　而、此法華經是一切諸佛之眼目，教主釋尊之本師。一字一點，有捨之者，其罪重過殺千萬父母，超越傷十方佛身出血，是故必經三五塵點也。於此，法華經暫置不論。而、將此經如經而說之人，值之甚難。縱如一眼龜之得值浮木，縱如蓮絲得繫須彌山於虛空，以法華經如經而說之人，甚是難值。<br>　　有名慈恩大師者，玄奘三藏之弟子，太宗皇帝之師。深諳梵漢書，胸藏一切經，筆雨佛舍利，由牙放光芒之聖人也。時人恭敬之如日月，後世渴仰之如眼目，然、傳教大師制之而云：「雖讚法華經，還死法華心」。意謂彼心雖讚法華經，但所示之理，翻成殺法華經之人。<br>　　善無畏三藏為月支國烏仗那國之國王，棄位出家，修行遍天竺五十餘國，究極顯密二道，後渡漢土，為玄宗皇帝之師。尸那、日本之真言師皆出其門流。如斯高貴之人，竟一時頓死，受責於閻魔。何以致此？人所不知。<br>　　日蓮勘之曰：彼雖本為法華經行者，見大日經而言其勝於法華經之故。夫舍利弗、目連等經三五塵點，非有十惡五逆之罪，亦無謀反、八虐之失，但以值惡知識，破法華經信心，移於權經之故。天台大師釋云：「若值惡友，則失本心」。本心者，信法華經之心也；失者，替換法華經之信心，移心於餘經是也。經文云：「然與良藥，而不肯服」。天台云：「其失心者，雖與良藥，而不肯服，流浪生死，逃逝他國」者此也。<br>　　是以，信法華經之人，較之竊賊、強盜、夜匪、虎狼、獅子等；較之現時蒙古之來攻，其最可畏者，乃是惱亂法華經行者之人。此世界是第六天魔王之領地，一切眾生無始以來為彼魔王之眷屬。六道中設二十五有之牢，納一切眾生，更有妻兒之羈絆，父母主君之羅網，並飲以貪瞋癡之酒，以迷其佛性之本心，但薦以惡之肴，使伏臥於三惡道之大地，倘偶生善心，亦必為其障礙。<br>　　若是信法華經之人，則千方百計使墮歸於惡，而仍不得逞，則欺之以相似之華嚴經而墮之，杜順、智儼、法藏、澄觀等是也。又以般若經欺而墮之者，惡友嘉祥、僧詮等是也。又以深密經欺而墮之者，惡友玄奘、慈恩是也。又以大日經欺而墮之者，惡友善無畏、金剛智、不空、弘法、慈覺、智證是也。更有以禪宗欺而墮之者，惡友達摩、慧可等是也。又以觀經欺而墮之者，惡友善導、法然是也。此第六天魔王，入於智者之身以欺善人。法華經第五卷「惡鬼入其身」，所說者此也。<br>　　縱是等覺之菩薩，若有名元品無明之大惡鬼入其身，亦能為其法華經妙覺功德之障，何況下於此之人眾耶！又、第六天魔王，或入妻兒之身，以騙其親或夫；或入國王之身，以陷法華經行者；或入父母之身，以責孝養之子。<br>　　悉達太子欲捨王位，羅羅入孕，淨飯王勸俟此子生後出家，魔抑留王子六年。舍利弗昔在禪多羅佛末世，立菩薩行，經六十劫，再四十劫即達百劫，第六天魔王懼其成就菩薩行，化作婆羅門而乞其眼，舍利弗不違其請而授以眼，然亦以此而有退心，終至於無量劫間，墮無間地獄。<br>　　大莊嚴佛之末，六百八十億檀那等，因受苦岸等四比丘之騙，怨嫉普事比丘，而於大地微塵劫間，經歷無間地獄。師子音王佛之末，男女等信勝意比丘之持戒僧所言，嘲笑喜根比丘而於無量劫間墮地獄。<br>　　今、日蓮弟子檀那等，亦當於此。法華經云：「如來現在，猶多怨嫉，況滅度後」，又云：「一切世間，多怨難信」。涅槃經云：「橫罹死殃、訶責、罵辱、鞭杖、閉繫、飢餓、困苦，受如是等，現世輕報，不墮地獄」。般泥洹經云：「衣服不足，飲食粗c，求財不利，生貧賤家，及邪見家，或遭王難，及餘種種、人間苦報，現世輕受，斯由護法，功德力故」。<br>　　文之意謂，我等過去曾對行正法者怨嫉，今改悔信受，過去障人之罪，原應於未來墮大地獄，以今生行正法之功德強盛，招未來之大苦而消之，故值小苦。此經文教示，由於過去之誹謗，應受各種果報，或生貧家，或生邪見之家，或值王難等。<br>　　其中，邪見之家者，誹謗正法之家也；王難者，生遇惡王也。此二大難，想見是各各身之所當，欲滅過去謗法之罪，故今受責於邪見之父母，又遭逢仇於法華經行者之國主。經文明明，經文赫赫。己身過去是謗法者之事，斷不可疑！若有置疑，則難忍現世之輕苦，進而順慈父之責，竟棄法華經者，非唯己身墮地獄，悲母慈父亦必同墮地獄，共受大苦之事，切勿有疑。云大道心者，此也。<br>　　各各深信法華經，是以逼出過去重罪，譬如鐵以錘鍊而見其疵，石燒之成灰，而金燒之成真金。此番，顯現汝等真實之信心，法華經之十羅剎不亦將為守護耶？現於雪山童子前之羅剎原是帝釋，尸毘王之鳩原是毘沙門天。十羅剎女為試汝心而入父母之身，或有見責之事。縱然，亦不能稍忽信心，致貽後悔！<br>　　又、前車之覆，是後車之鑑。今世總是將發道心，世態人情，厭不勝厭。日本國人必值大苦，其事甚明，如在眼前。文永九年二月十一日，繁花隨大風而盡折，清絹委大火而成灰，人胡為而不厭世？文永十一年十月，壹岐、對馬之島人，一時盡成死人，此豈可視作他人之事！當前應戰出征之人，其悲嘆又當如何？親老、子幼、妻嬌；拋珍惜之家，守荒涼之海，飛雲疑是敵旗，釣船恍見兵艦，動魄驚心。日必一二度登山，夜則三四度備馬，現身感在修羅道。<br>　　今、爾兄弟受責之事，所詮，國主為敵於法華經之故也。國主之為敵，肇於持齋、念佛者、真言師等之謗法。此番，務是堅忍，為試法華經之利生。日蓮亦當強盛訴之於天。切切不可現畏懼之色，有退縮之心。女人之心，多是荏弱，尊夫人等可有翻悔之心耶？須是咬牙切齒，強盛爾心，毋有稍弛！<br>　　例日蓮之於平左衛門尉前，堂堂諍言，毋得心稍怯畏！為和田之子者、為若狹守之子者、為將門貞當之子弟等者，雖非佛道，但以知恥，而能捨生取義。縱或無有所為，一度之死亦不可免，豈可作醜態，而貽人譏耶！<br>　　不安之慮，猶未能免，姑再為述一古事。有云伯夷、叔齊者，孤竹君之二子也。父欲讓位於弟叔齊，父死，叔齊不即其位，伯夷促之，叔齊反請兄繼位，伯夷言：「父之遺言，豈可違之」。叔齊言：「雖是父王遺言，總不能置兄而就王位」。堅辭不就，兩人同去父母之國，仕於周文王，文王伐殷，未竟其功、死。武王于百日之內興師續討紂王，伯夷、叔齊執武王馬轡諫之云：「親死三年內興師，豈非不孝」？武王怒欲責之，得太公望制之而免。二人遂去武王，而隱於首陽之山，採薇以活。<br>　　有名麻子者見而問其何為居此？二人乃以實告，麻子云：「薇亦何非王物耶」？二人受責，不再食薇。天不棄賢人，遂現白鹿，以乳養二人。叔齊云：「白鹿之乳，飲之甘如此，若得食其肉，如何」？伯夷雖止之矣，天聞此言，不再來，二人遂餓死。一生之間，雖賢人也，竟一言而喪其身。爾等內心，我所不知，是以不安耳。<br>　　釋迦如來為太子時，父淨飯王惜而不允其出家，遣兵二千人守四門，然、太子終違親意而出家。一切雖應順隨於親，然苟是成佛之道，不隨乃是孝養之本。心地觀經說孝養之本，而云：「棄恩入無為，真實報恩者」。其意謂，入真實之道者，不隨父母之心，出家而成佛，乃是真正報恩之人。世間之道，亦有父母謀反，不從之者乃是孝養，說見於孝經。天台大師入法華經三昧時，父母住其左右之膝，以為佛道之障，此乃天魔現父母之形，而為其障。<br>　　伯夷、叔齊之因緣，前已書及。又另有第一因緣，日本國人王第十六代王，名應神天王，今之八幡大菩薩也。此王有二子，嫡子仁德，次子宇治王子。天王讓位予次男宇治王子，王崩駕後，宇治王子請兄即位，兄云：「弟何能不遵父命」而堅辭。<br>　　如是者謙讓歷三年而不即位，萬民興嘆無已，以此而致天下之災。宇治王子云兄以我在而不即位，遂死去。仁德悲傷亦致病，宇治王子復蘇，縷縷盡言而復氣絕。仁德既即王位，國政清和，新羅、百濟、高麗皆從於日本國，年貢物品傳達八十艘。<br>　　賢王之中，兄弟失和之例，亦復有之。爾等兄弟，以何因緣，乃和睦如此！得非淨藏、淨眼二太子之再生歟？或為藥王、藥上二人之轉世耶？大夫志大人受父之責，兵衛志大人此番或將不附乃兄也。倘是如此，則大夫志大人受父之嫌，將非輕易所可獲解者矣。思至此，聞鶴王童子之言，當亦是實乎歟？兄弟同心，實不思議，故已另書勉慰。留作未來之佳話，當無復逾於此者矣。<br>　　有記西域之書者，載婆羅丁斯國施鹿林之事，云一隱士修成仙之法，雖已能使瓦礫為寶，人畜易形，猶未能乘風雲，遊仙宮。為成此事，乃命一烈士，執長刀，立壇隅，屏息絕言。謂自昏達旦，若能不言，仙法可成。求仙隱士，坐於壇中，手按長刀，口誦神一。誡烈士云：「雖死，不可發聲」。烈士應之唯「諾」。如此，既過中夜，將曉，不知何事，烈士大聲呼叫，仙法不成。隱士問烈士云：「何以不守諾言，致壞大事」。<br>　　烈士嘆曰：「稍稍入睡，見昔所事舊主來責，感荷師恩，忍而不言。彼主人怒稱欲斬余頸，亦未出聲。遂為斬首，趣入中陰，見我屍歎惜，然亦未出一言。遂投生南印度婆羅門之家，入胎出胎，忍受大苦，堅不出息，且未作聲。其後，冠、婚、喪親、生子，雖多可悲可喜之事，終忍而未語。如是，年六十有五，我妻謂稱：汝可言矣！若不語者，當殺汝愛子。時我自念，年衰唯有此子，倘遭殺害，豈得再生，遂不禁發聲，忽驚覺」。<br>　　師云：「力之不及，我與汝均受魔欺，致事不成」。烈士大嘆云：「因我心弱，壞師仙法」。隱士云：「此我之失也，未能預為之誡，雖悔何及」。而烈士慚對師恩，嘆事不成，憤恚而死。<br>　　仙法者，於漢土出自儒家，於印度為外道法之一，微不足道，不及佛教小乘阿含經，何況通別圓，更何況法華經，豈所能及耶！如斯淺事，若欲成之，則四魔競起而難成。更何況法華經之極理，南無妙法蓮華經之七字，於此初持之日本國，始作弘通之人，其弟子檀那人眾，大難之欲來事，言所難盡，亦心之所難推量。<br>　　天台大師之摩訶止觀，為天台一期之大事，一代聖教之肝心。佛法渡漢土五百餘年，南北十師，智齊日月，德遍四海，然、猶迷惑於一代聖教之淺深、勝劣、前後、次第。智者大師不僅重明佛教，更於妙法蓮華經五字之藏中，取出一念三千之如意寶珠，予三國之一切眾生。此法門非唯始於漢土，即月氏論師亦所不知。<br>　　然、章安大師釋云：「止觀明靜，前代未聞」，又云：「天竺大論，尚非其類」。加之，摩訶止觀第五卷之一念三千，乃今更深一層之法門。說此法門，魔必出來。魔不競出，焉知正法？第五卷云：「行解既勤，三障四魔，紛然競起......不可隨、不可畏！隨之，將人向惡道；畏之，妨修正法」。此釋，不僅日蓮身當之，亦門家之明鏡也。須謹慎習傳，以為未來資糧。<br>　　此釋所云三障者，煩惱障、業障、報障也。煩惱障，由貪瞋癡等而生障礙。業障者，由妻兒等而生障礙。報障者，由國主父母等而生障礙。又、四魔中之天子魔亦復如是。<br>　　今、日本國，說「我得止觀、我得止觀」之人眾，誰是有三障四魔競起之人耶？「隨之，將人向惡道」云者，非祇三惡道，人天、九界皆盡作惡道。是以，除法華經外，華嚴、阿含、方等、般若、涅槃、大日經等，除天台宗，其餘七宗之人眾，俱是「將人向惡道」之獄卒也。天台宗諸人中，雖似信法華經，將人向爾前者，是使人入惡道之獄卒也。<br>　　今爾二人，恰如隱士之與烈士，缺一不成。譬如鳥之二翼、人之兩眼。又、二人之夫人，恰如檀那。女人者，隨物而使物隨之者也。夫樂妻榮<br>，夫為盜，妻亦為盜矣。此尚不祇僅是今生之事，世世生生，如影之與身，如華之與果，如根之與葉。棲木之蟲食木，在水之魚啖水。芝枯蘭泣，松榮柏悅，草木尚且如此。比翼鳥一身二頭，二口進食，以養一身。比目魚各具一目，故一生之間，永不相離。<br>　　夫妻亦如是。以此法門之故，縱令為夫殺害，勿悔。倘能同諫夫心，則是繼龍女之跡，為末代惡世女人成佛之範。得信心如此，縱令有何事，日蓮必申之於二聖、二天、十羅剎、釋迦、多寶，使於順次生成佛也。可為心師，勿師於心，六波羅蜜經之文也。　　設有何等煩惱之事，以夢視之，但法華經之事須思索也。其中，日蓮法門自昔難信，而今，前所預言各事，俱已應驗，無理毀謗之人，焉得無悔心乎？縱令後此多有入信男女，終不能取代各位也。<br>　　始則信之，徒以世間可畏，中途捨之而去者，不知其數。其中甚至有較原本謗法者，更為強盛誹謗之人，亦不在少數。佛在世時，善星比丘等始則雖信之矣，其後不僅棄之，更反為謗佛，是故佛亦不能救，終墮無間地獄。<br>　　此信專送兵衛志大人。又、大夫志夫人，兵衛志夫人請善告之、善告之。南無妙法蓮華經、南無妙法蓮華經。<br>　　文永十二年四月十六日　　　　　　　　　日　　蓮　花押"
		},
		{
			"_id": "76",
			"name": "覆兵衛志書其一",
			"context":
				"覆兵衛志書其一<br>（兵衛志殿御返事）<br>建治元年八月　五十四歲作<br>於身延　　　　　　　　　<br>別名：鎌足造佛事　　　　<br>　　鵝目二貫文，武藏法師圓日作使，確實拜領。<br>　　人王三十六代、皇極天皇為女王，其時有名入鹿之臣，驕縱不軌，欲奪王位，天皇、王子等識此大奸，然無力除之。大兄王子、輕王子等傷歎而謀之於臣下之中臣鎌子，中臣謂此非人力所可及，引馬子之例，以為如無教主釋尊之力，難望有成，於是乃造釋尊像而禱之，入鹿不久討平。中臣鎌子後改姓為藤原鎌足，作內大臣，晉受大職冠，為今攝政藤原氏之先祖。此釋迦佛今為興福寺之本尊。王之得以為王是藉釋迦佛之力，臣之得以為臣亦是釋迦佛之力，神國成佛國者，亦可取與右衛門大夫之信對照而加體味焉。<br>　　今代之將為他國所奪之事，是輕忽釋尊之故也，雖神力亦所不及，所云者此也。汝二人，世人原以為早已屈服，竟得如此巧妙轉變，料思此全是釋迦佛、法華經之力歟，我亦深以為然。後生福德，不可限量。此後不論有何事，切不可弛怠信心。於謗法也，須是益為責之。縱令危及身命，不可稍怯！恐恐謹言。<br>　　八月二十一日　　　　　　　　　　　　　日　　蓮　花押<br>　　　覆兵衛志大人"
		},
		{
			"_id": "77",
			"name": "八宗違異抄",
			"context":
				"八宗違異抄<br>（八宗違目抄）　　<br>文永九年二月　五十一歲作<br>與富木常忍　　　　　　　<br>　　記九云：「若其未開，法報非迹。若顯本已，本各三」。文句九云：「佛於三世，等有三身。於諸教中，秘之不傳」。<br>　　　　　　　　法身如來　　　　　　　　　正因佛性<br>　　佛　　　　　報身如來　　　　　眾生　　了因佛性<br>　　　　　　　　應身如來　　　　　　　　　緣因佛性小乘經不論佛性有無。<br>　　眾生佛性　　 華嚴、方等、般若、大日經等，眾生本有正因佛性，無了因緣因。<br>　　　　　　　　 法華經自本有三因佛性。<br>　　文句十云：「正因佛性 法身性也，通亙本當。緣了佛性，種子本有，非適今也」。<br>　　　　　　　　　　今此三界，皆是我有　　主　國王、世尊也<br>　　　　　　　　　　其中眾生，悉是吾子　　親　父也<br>　　法華經第二云　　而今此處，多諸患難　<br>　　　　　　　　　　唯我一人，能為救護　　導師<br>　　　　　　　　　　　　　主　國王　報身如來<br>　　壽量品云我亦為世父　　師　　　　應身如來<br>　　　　　　　　　　　　　親　　　　法身如來<br>　　五百問論云：「若不識父壽之遠，復迷父統之邦，徒謂才能，全非人子」。又云：「但恐才當一國，不識父母之年」。古今佛道論衡 道宣作云：「三皇已前，未有文字……但識其母，不識其父。同於禽獸 鳥等也」慧遠法師，詰周武帝之語也。<br>　　俱舍宗　　<br>　　成實宗　　一向以釋尊為本尊，雖爾，但限應身。<br>　　律　宗　　　華嚴宗　　<br>　　三論宗　　雖以釋尊為本尊，法身無始無終，報身有始無終，應身有<br>法相宗 始有終。<br>　　　　　　　　　　　　　　　　<br>　　真言宗　　一向以大日如來為本尊。<br>　　　　　　　　有二義　　一義云、大日如來是釋迦法身。<br>　　　　　　　　　 一義云、大日如來非釋迦法身。　　<br>　　但、大日經見得大日如來是釋迦牟尼佛。非之者，人師之僻見也。<br>　　淨土宗　　一向以阿彌陀如來為本尊。<br>　　法華宗以外，真言等七宗及淨土宗等，均不知以釋迦如來為父。適如三皇已前之人同禽獸。鳥中鷦鷯、鳳凰不知父，獸中兔、師子不知父。三皇已前，大王小民，共不知其父。天台宗以外，真言等諸宗之大乘宗如師子、鳳凰，小乘宗如鷦鷯、兔等，皆不知父也。<br>　　華嚴宗立十界互具、一念三千，澄觀之疏有之。<br>　　真言宗立十界互具、一念三千，大日經疏出之。<br>　　此與天台宗之同異如何？天台宗已前，其有人立得十界互具、一念三千耶？記三云：「然攢眾釋，既許三乘，及以一乘，三一俱有，性相等十。何為不語、六道十耶」？如此釋者，天台已前五百餘年，人師三藏等，依法華經者，不立一念三千名目歟。　　<br>　　問云：華嚴宗用一念三千義乎？華嚴宗，唐則天皇后御宇立之。　　答云：澄觀之疏三十三 清涼國師云：「止觀第五、明十法成乘中，第二真正發菩提心……。釋曰：然此經上下發心義，文理淵博，見其撮略，故取而用之，引而證之」；二十九云：「法華經云：『唯佛與佛』等。天台云：『……便成三千世間』，彼宗以此為實……一家之意，理無不通」。<br>　　華嚴經云 舊譯功德林菩薩說，新譯覺林菩薩說，弘決引如來林菩薩：「心如工畫師，造種種五陰。一切世界中，無法而不造。如心佛亦爾，如佛眾生然。心佛及眾生，是三無差別……。若人欲了知，三世一切佛，應當如是觀：心造諸如來」。<br>　　法華經云 此略開三文也佛之自說也：「所謂諸法，如是相、如是性、如是體、如是力、如是作、如是因、如是緣、如是果、如是報、如是本末究竟等」。又云：「唯以一大事因緣故，出現於世。諸佛世尊，欲令眾生，開佛知見」。<br>　　蓮華三昧經云：「歸命本覺心法身，常住妙法心蓮台，本來具足三身德，三十七尊 金剛界三十七尊也住心城。心王大日遍照尊，心數恆沙諸如來，普門塵數諸三昧，遠離因果法然具。無邊德海本圓滿，還我頂禮心諸佛」。<br>　　佛藏經云：「佛見一切眾生心中，皆有如來結跏趺坐」。<br>　　問云：真言宗用一念三千耶？<br>　　答云：大日經之義釋 善無畏、金剛智、不空、一行云此文有五本。十卷本，傳教、弘法未見，智證傳之：「此經是法王秘寶，不妄示卑賤之人。如釋迦出世四十餘年，因舍利弗慇懃三請，方為略說妙法蓮華義。今此本地之身，又是妙法蓮華最深秘處故。壽量品云：『常在靈鷲山，及餘諸住處……我淨土不毀，而眾見燒盡』，即此宗瑜伽之意耳。又因補處菩薩慇懃三請，方為說之」。<br>　　又云：「又此經宗，橫統一切佛教。如說唯蘊無我，出世間心，住於蘊中，即攝諸部小乘三藏。如說觀蘊阿賴耶，覺自心本不生，即攝諸經八識、三性、無性義。如說極無自性心，十緣生句，即攝華嚴、般若種種不思議境界，皆入其中。如說如實知自心，名一切種智，則佛性 涅槃經也、一乘 法華經也、如來秘藏 大日經也，皆入其中。於種種聖言，無不統其精要」。<br>　　毘盧遮那經疏 傳教弘法見之第七下云：「謂天台之誦經，是圓頓數息」，是此意也。<br>　　大宋高僧傳卷第二十七、含光傳云：「 代宗玄宗、代宗御宇傳真言重光 含光是不空三藏弟子，如見不空。敕委往五台山修功德。時、天台宗學湛然 妙樂、天台第六師解了禪觀，深得智者 天台也膏腴，嘗與江淮僧四十餘人，入清涼境界。湛然與光相見，問西域傳法之事。光云：『有一國僧，體解空宗，問及智者教法。梵僧云，曾聞此教定邪正，曉偏圓，明止觀，功推第一。再三囑光，或因緣重至，為翻唐為梵附來，某願受持。屢屢握手叮囑』。詳其南印土，多行龍樹宗見，故有此願流布也」。<br>　　菩提心義三云：「一行和上，元是天台一行三昧禪師，能得天台圓滿宗趣，故凡所說，文言義理，動合天台。不空三藏門人、含光歸天竺日，天竺僧問：『傳聞，彼國有天台教，理致可須翻譯將來此方乎』？此三藏旨，亦合天台。今或阿闍梨云：『欲學真言，先共學天台』，而門人皆瞋」。<br>　　問云：華嚴經明一念三千乎？<br>　　答云：「心佛及眾生」。止觀一云：「此一念心，不縱不橫，不可思議。非但己爾，佛及眾生，亦復如是。華嚴云：『心佛及眾生，是三無差別』。當知己心，具一切佛法矣」。弘一云：「華嚴下引證理齊。故、華嚴歎初住心云：『如心佛亦爾，如佛眾生然。心佛及眾生，是三無差別。諸佛悉了知，一切從心轉。若能如是解，彼人真見佛。身亦非是心，心亦非是身。作一切佛事，自在未曾有。若人欲求知，三世一切佛，應作如是觀：心造諸如來』。若無今家，諸圓文意，彼經偈旨，理實難消」。<br>　　　小乘四阿含經<br>　三藏教　　　　　心生六界　　不明心具六界<br>　　　大乘<br>　通　教　　　　　心生六界　　亦不明心具<br>　別　教　　　　　心生十界　　不明心具十界<br>　　　思議十界<br>　　　爾前華嚴等圓<br>　圓　教　　　　　不思議十界互具<br>　　　法華圓<br>　　止五云：「華嚴云：『心如工畫師，造種種五陰。一切世間中，莫不從心造』。種種五陰者，如前十法界五陰也」。又云：「又十種五陰，一一各具十法。謂如是相、性、體、力、作、因、緣、果、報、本末究竟等」。又云：「夫一心具十法界。一法界又具十法界、百法界。一界具三十種世間，百法界即具三千種世間。此三千在一念心」。弘五云：「故，大師於覺意三昧、觀心食法，及誦經法、小止觀等，諸心觀文，俱以自他等觀，推於三假；並未云一念三千具足。乃至觀心論中，亦只以三十六問，責於四心，亦不涉於一念三千。唯四念處中，略云觀心十界而已。故至止觀，正明觀法，並以三千，而為指南，乃是終窮究竟極說。故、序中云：『說己心中所行法門』，良有以也。請尋讀者，心無異緣」。<br>　　止五云：「此十重觀法，橫豎收束，微妙精巧。初則簡境真偽，中則正助相添，後則安忍無著。意圓法巧，賅括周備。規矩初心，將送行者，到彼薩雲 初住也。非闇證禪師、誦文法師所能知也。蓋由如來積劫之所勤求、道場之所妙悟、身子之所三請、法譬之所三說，正在茲乎」！<br>　　弘五云：「遍於四教，一十六門，乃至五時八教。一期始終，今皆開顯，束入一乘，遍括諸教，備入一實。若當分者，尚非偏教，教主所知，況復世間闇證者耶……蓋如來下，稱歎也。十法既是法華所乘，是故還用法華文歎。若約迹說，即指大通智勝佛時，以為積劫；寂滅道場，以為妙悟。若約本門，指我本行菩薩道時，以為積劫；本成佛時，以為妙悟。迹本二門，只是求悟此之十法。身子等者，寂場欲說，物機未宜，恐其墮苦；更施方便，四十餘年，種種調熟，至法華會，初略開權，動執生疑，慇懃三請。五千起去，方無枝葉。點示四一，演五佛章，被上根人，名為法說；中根未解，猶希譬喻；下根器劣，復待因緣。佛意聯綿，在茲十法；故十法文末，皆譬大車。今文所憑，意在於此！惑者未見，尚指華嚴，唯知華嚴圓頓之名，而昧彼部兼帶之說，全失法華絕待之意，貶挫妙教獨顯之能。驗迹本二文，檢五時之說，圓極不謬，何須致疑？是故結曰：『正在茲乎』」。　　又云：「初引華嚴者，重牒初引，示境相文。前云心造，即是心具。故引造文，以證心具。彼經第十八中，如功德林菩薩說偈云：『心如工畫師，造種種五陰。一切世界中，無法而不造。如心佛亦爾，如佛眾生然。心佛及眾生，是三無差別。若人欲求知，三世一切佛，應當如是觀：心造諸如來』。不解今文，如何消偈『心造一切、三無差別』」？諸宗是非，以之可糾明也。恐恐謹言。<br>　　二月十八日　　　　　　　　　　　　　　　日　　蓮　印<br>"
		},
		{
			"_id": "78",
			"name": "覆兵衛志書其二",
			"context":
				"覆兵衛志書其二<br>（兵衛志殿御返事）<br>建治元年十一月 五十四歲作 <br>於身延 <br>別名：三障四魔事 <br> 貴介二人送來諸物，敬領。聞厚志已述於辨大人之信矣。<br>　　茲為告者乃第一之大事。正法、像法之時，世猶未衰，聖人、賢人相繼出生，人得天護。入于末法，人之貪欲漸深，主與臣、親與子、兄與弟，爭論不休。至於他人，更不待言。是以，天亦厭棄其國，三災七難，乃至一二三四五六七之日並出，草木枯萎，河川乾涸，大地赤熱如燃炭，大海滾沸如煮油。終是下由無間地獄出烈火，上至梵天悉為火燄充滿。<br>　　事既如此，世間漸趨衰微。眾人皆思「子當從父，臣當忠君，弟子不可違師」，無論賢愚，此人所習知者。然醉於貪欲、瞋恚、愚癡之酒，敵主、賤親、侮師之事遂多所見矣。然於師主親隨之而成其惡之事，諫之乃為孝養，此義曾於前信書告，希常閱覽。<br>　　唯此番聞右衛門志大人再度受親之逐，關於此事，尊夫人前在此時即曾告之：「再度受逐乃一定之事，兵衛志大人令人擔心，屆時夫人須得堅持才是」。此番，料君殆將不能免於退轉，退轉可否之事全無意言之，但墮在地獄，切不可怨我日蓮，其時與我無關也。千年之茅，一火成灰；百年之功，一言盡棄，此是道理也。<br>　　左衛門大夫今必將為法華經之敵，而右衛門大夫此番亦必成法華經之行者。汝只計眼前，料必依親行事，不辨事理之人定將讚美無疑。宗盛順隨親父居士之惡行，受斬於篠原；重盛不從而先死，孰為孝親之人耶？隨順為敵於法華經之親，而棄一乘行者之兄，是真為孝親乎？<br>　　所詮，此番須是斷現世之念，與兄同成佛道。親父如妙莊嚴王，兄弟須為淨藏、淨眼。今昔雖異時，法華經之理不易。<br>　　當前亦有武藏居士盡棄諸多領地、所從而遁世，況君如迎合些微之事，而心志薄弱，墮於惡道，不得怨我日蓮也。反覆思之，君此番必將退轉也。　　如此長年之信心，一旦反墮惡道，思之能不痛心，是以諄諄言之耳！若於日蓮之義，有當於百千之一，須是斷然向親陳明，雖有順親之義，奈親為法華經之敵，順之適成不孝之身，故決意捨親從兄，若兄受逐，願與兄同受，斷然言之，不可畏怖！<br>　　過去自遠遠劫以來雖信法華經，未得成佛者，以此也。潮之漲落，月之盈虧，春夏秋冬四季之間，必有遷移變化，凡夫之作佛亦如是。必有三障四魔之障魔出現，是以賢者喜，愚者退也。此事本欲專函奉陳，亦思倘得便人之間，適見尊使，感甚。君若退轉，想當無此專使之來矣！是君當必能全其信心者乎？爰為書之。<br>　　於此須彌山立針，由彼須彌山放線穿針，其事甚難，更何況有逆風猛吹！成佛之事猶難於此。<br>　　經云：「億億萬劫，至不可議，時乃得聞，是法華經。億億萬劫，至不可議，諸佛世尊，時說是經。是故行者，於佛滅後，聞如是經，勿生疑惑」。此經文於法華經二十八品中，殊為珍貴。自序品以至法師品，等覺已下之人天、四眾、八部，其數至夥，佛但有釋迦如來一佛，重中有輕。自寶塔品至囑累品之十二品，重中殊見其重。其故，釋迦佛前有多寶塔涌現，如月前日出。又、十方諸佛，位於樹下，如於十方世界草木之上燃火，此見於前述之文。<br>　　涅槃經云：「從昔無數無量劫來，常受苦惱。一一眾生，一劫之中，所積身骨，如王舍城、毘富羅山。所飲乳汁，如四海水。身所出血，多四海水。父母、兄弟、妻子、眷屬，命終哭泣，所出目淚，多四大海。盡地草木，為四寸籌，以數父母，亦不能盡」。此經文是佛最後臥於雙林之下所說，須多加留意。自無量劫以來，生我之父母，以十方世界大地草木，切四寸為籌，不能盡計其數，此是經文所說。<br>　　能值父母，多至如此，然猶未值法華經，是知父母易遇，法華經難值也。此番違易遇之父母言，不棄法華經之友，不僅我身作佛，且必能導引背離之親。例如悉達太子為淨飯王之嫡子，王欲讓國傳位，太子已就位，而忽變心，夜中棄宮出城，王恨之以為不孝者，然及其成佛，淨飯王、摩耶夫人首獲導渡。<br>　　世之為親者，勸子捨世而為佛者殆無其人。此是千方百計，持齋、念佛者等為欲陷害君輩而先勸誘君等之親者也。聞知兩火法師良觀勸人作百萬遍之念佛，欲謀離間眾人，以斷絕法華經之種子。極樂寺大人德高位崇，因受惑於念佛者等，而怨日蓮，致我身不守，一門皆滅。倖存者，今祇越後守大人之一人而已。信從兩火法師者可見得其好乎？名越一門建立善光寺、長樂寺、大佛殿，請看其後一門如何！又、相模守大人為日本國之王，今竟招來一閻浮提之敵！<br>　　君倘棄兄，縱得繼其後，而承襲父業，亦難保千萬年之榮。或僅滅失於瞬息亦未可知，要之，難保此世不滅也！至望審思明斷，須以後世為重也。聒耳之言，或竟不成虛文耶？思及此，本無意作書。然為留作他日回顧。恐恐謹言。<br>　　十一月二十日　　　　　　　　　　　　　日　　蓮　花押<br>　　　覆兵衛志大人"
		},
		{
			"_id": "79",
			"name": "致兵衛志夫人書",
			"context":
				"致兵衛志夫人書<br>（兵衛志殿女房御書）<br>建治三年　五十六歲作<br>別名：儒童菩薩御書　<br>　　日前承以佛具供養，此番又聞以愛馬供高堂騎乘來山，厚意逾恆，此固是出於兵衛志大人之誠心，亦見得是夫人之慮焉。<br>　　昔有儒童菩薩，以五百金錢買得五莖蓮華，供養定光菩薩七日七夜。有女人，名瞿夷者，以二莖蓮華，自行供養云：<br>「若為凡夫，願世世生生作夫婦；若作佛時，願同作佛」。此誓不虛，於九十一劫間，作夫婦。<br>　　儒童菩薩是今釋迦佛，昔之瞿夷，今之耶輸多羅女，於法華經勸持品，受記作具足千萬光相如來者是也。悉達太子入檀特山所乘金泥駒，是帝釋之化身。摩騰迦、竺法蘭取經傳漢土，十羅剎化作白馬。此馬既行在法華經之道，遐齡百二十年後，乘往靈山淨土者此馬乎！恐恐謹言。<br>　　建治三年丁丑三月二日　　　　　　　　　日　　蓮　花押<br>　　　兵衛志夫人"
		},
		{
			"_id": "80",
			"name": "致兵衛志書",
			"context":
				"致兵衛志書<br>（兵衛志殿御書）<br>建治三年九月　五十六歲作<br>別名：親父入信御書　　　<br>　　久未見來信，頗以為念。誠是極不思議之事，亦無逾於賢昆仲二人之事也。<br>　　常情，既入世末，聖人、賢人皆隱，但有讒人、佞人、偽善曲理之人，國中充滿。譬如水少則池魚騷然，風大則海不靜。代入於末，旱魃、疫癘、大風、大雨，心廣者亦為之狹，有道心者亦成邪見之人。他人固不必論，父母、夫妻、兄弟間爭執之事，如獵師之與鹿、貓之與鼠、鷹之與雉，多有見焉。<br>　　良觀等之天魔法師，誑惑令尊左衛門大夫，圖陷汝兄弟二人時，幸賴君之心善，採納日蓮之言，恰如車之有二輪而不傾，人之有二足以支身，鳥之有二翼而能飛，日月並輝而益眾生，爾兄弟二人合力，終導親父歸於法華經，此願之得成就，悉出於爾之信心也。<br>　　又依真實之經理，時入末法，佛法迷亂，將見有大聖人興世。譬如松歷霜後而稱樹王、菊於草枯後而謂仙草。清平之世，不見賢人；代歸於亂，始顯聖愚。可歎者，平左衛門大人、相模守大人若用日蓮之言，或得不斬前蒙古國之朝使乎？今當悔之矣！<br>　　人王八十一代、安德天皇，命於天台座主明雲等之真言師等數百人，祈禱降伏源右將軍賴朝，結果「還著於本人」，明雲為義仲所殺，安德天皇沈於西海。人王八十二三四之隱岐法皇、阿波院、佐渡院，及當今天皇，已上四人，命天台座主慈圓僧正、御室、三井等四十餘人之高僧等，祈禱降伏平將軍義時者，亦「還著於本人」，反為所敗，上之四王，放逐各島。<br>　　此大惡法是弘法、慈覺、智證三大師，破「法華經最第一」之釋尊金言，謂法華第二、第三，大日經最第一之僻見，以上所舉四王信用此言，致今生亡國滅身，後生墮無間地獄。<br>　　此番乃第三度之祈禱降伏。今我之弟子等，已死之諸人必以佛眼觀之，苟得存生者肉眼觀之可也。國主等必將被他國所虜，祈禱降伏之僧眾，或狂死，或出走他國，或隱於山林。<br>　　日蓮為教主釋尊之使，二度遊街示眾，弟子等或囚、或殺、或害，或逐出家國之故，其罪必將還及於此國萬民之身。或又多有白癩、黑癩、諸惡重病之人矣。<br>我弟子等，須知此由。恐恐謹言。<br>　　九月九日　　　　　　　　　　　　　　　日　　蓮　花押<br>　　此信，別是致兵衛志大人，總是頒與我一門眾人，善希讀之，勿聞之於他人。"
		},
		{
			"_id": "81",
			"name": "覆兵衛志夫人書其一",
			"context":
				"覆兵衛志夫人書其一<br>（兵衛志殿女房御返事）　　<br>建治三年十一月　五十六歲作<br>別名：銅器供養抄　　　　　<br>　　銅器二品，敬領。<br>　　釋尊年三十，始將作佛時，有牧牛女，煮乳粥欲奉佛，無可盛之器。時、毘沙門天王等之四天王以四奉佛。牧牛女重之，盛粥以奉，乃成佛。其後，雖不盛而飯常滿。更後，此經由馬鳴菩薩，抵金三貫云。今二器遠從千里送來供養釋迦佛，與彼之福同。草草不盡所言。<br>　　建治三年丁丑十一月七日　　　　　　　　日　　蓮　花押<br>　　　覆兵衛志夫人"
		},
		{
			"_id": "82",
			"name": "覆兵衛志書其三",
			"context":
				"覆兵衛志書其三<br>（兵衛志殿御返事）<br>弘安元年六月　五十七歲作<br>於身延　　　　　　　　　<br>　　豆醬一桶，敬領。<br>　　下痢服左衛門大人之藥得治，現又有豆醬可嘗，更為神清氣爽。感激、感激！今年亦為求閤第安康而禱之於法華經矣。恐恐謹言。<br>　　六月廿六日　　　　　　　　　　　　　　日　　蓮　花押<br>　　　覆兵衛志大人"
		},
		{
			"_id": "83",
			"name": "覆兵衛志書其四",
			"context":
				"覆兵衛志書其四<br>（兵衛志殿御返事）<br>弘安元年十一月　五十七歲作<br>於身延　　　　　　　　　　<br>別名：嚴冬深山御書　　　　<br>　　錢六貫文 內一貫是次郎之分、白厚棉小袖一領，敬領。<br>　　四季承以種種財物供養三寶，一一皆是功德。但、依時有其勝劣淺深。施飢者衣，不如施食之功德稍勝也；施寒者食，不如施衣為勝。春夏予人厚衣，不如秋冬予之，其功德加倍矣。以此可推知一切。<br>　　唯就君言之，供養之事，不分四季，無間日月，錢、米、衣、衫，多已有之矣。例彼頻婆娑羅王之供養教主釋尊，每日車五百輛，阿育大王布施雞頭摩寺十億沙金，雖有大小之差，志則有勝於彼也。<br>　　此地，今年有異於昔，冬寒夏熱原是一定之事，而今年，他地如何雖所不知，此波木井至為寒冷。詢之於耆老，八十、九十、百歲之人，均稱如此寒冷，是昔之所無。距此庵室四面山外，十町、二十町處，因無人通行，不知其情況。近在一町之內，積雪一丈、二丈，少亦有五尺之多。<br>　　上月閏十月卅日雪稍降，未幾即融。本月十一日辰時至十四日降大雪，二三日後稍降雨，雪凍結、堅如金剛石，至今未消，晝夜寒冷異於往昔。酒凍如石、油似金，鍋中稍餘有水則凍裂。寒日益甚，衣單食乏，亦無人施。　　坊構及半，不耐風雪，無可敷墊之物，亦無人施柴木，不能舉火。棉衣一襲，垢蔽已甚，著之者，其身之色，如紅蓮、大紅蓮。其聲也，無異於阿波波、阿婆婆地獄。手足冰寒斷裂，人死無數。俗眾之鬚如懸瓔珞，僧侶之鼻如貫鈴。如是之不思議，昔所未見。<br>　　自去歲十二月卅日，腹瀉，春夏不止，秋後及十月更甚，其後稍癒，旋癒又旋發。今得汝兄弟二人送來二領棉衣，內實棉絮四十兩，著來猶覺輕如夏衫，想見昔所著薄棉布衣，如何挨過寒冬！若無此二領，今年其凍死無疑乎？<br>　　其上，汝兄弟也、右近尉也，濟我食糧，相繼到達。此間，人少時四十人，多時六十人，縱欲拒之，然來訪者，不為某人之兄，即為某人之弟，來而寄食，然無以安頓，不知如何啟齒。若依我意，結茅庵一椽，但小法師與我，靜心讀經，斯為足矣。何必如此煩累！待得開年，欲遁往他方耶，何為如此煩累！又、容後為告。<br>　　總之，衛門大夫志及汝兄弟二人與親父之間事，與主君之信任事，未得晤面，難以盡言。恐恐謹言。<br>　　十一月廿九日　　　　　　　　　　　　　日　　蓮　花押<br>　　　覆兵衛志大人"
		},
		{
			"_id": "84",
			"name": "孝子書",
			"context":
				"孝子書<br>（孝子御書）<br>別名：兵衛志書<br>　　風聞令尊逝世之訊，不敢信以為真。<br>　　汝與大夫志之事，代入末法，生在邊土，既信受法華大法，惡鬼必入國主及父母等之身，而有為怨之事，不可疑也。果然，多度有被令尊逐出家門之事。爾兄弟是淨藏、淨眼之後身乎？將又莫非是出於藥王、藥上之謀乎？終得無事，而獲令尊寬恕，一如以前，此後更為盡心孝養，豈不足當于孝子耶？定必蒙諸天所悅，法華經十羅剎所納受矣。<br>　　又、於汝之事，內心深有所感。此法門，倘如經所示而弘，必當為君申賀。惶恐、惶恐。汝兄弟間，切不可有不和事，不可有不和事！於致大夫志大人信中，詳言之矣，希與聞焉。恐恐謹言。<br>　　二月二十一日　　　　　　　　　　　　　日　　蓮　花押"
		},
		{
			"_id": "85",
			"name": "致兩人書",
			"context":
				"致兩人書<br>（兩人御中御書）<br>弘安二年　五十八歲作<br>於身延　　　　　　　<br>　　致大國阿闍梨、衛門大夫志大人等。<br>　　故大進阿闍梨之坊，思各各當有所計議，然至今未見有人入住，是何故耶？倘是無讓狀，眾人共商可耳。然經聞其詳，得知是讓之於辨阿闍梨日昭，想當亦無何可議之處。然至今未見用之，是別有所慮者乎？若別無所慮，希以大國阿闍梨日朗與大夫大人之意，可將其廢之而併之於辨阿闍梨之坊。辨阿闍梨其人聰明，當是在思量此事歟。<br>　　辨阿闍梨之坊，藉此修理拓建，屋廣而不漏，為諸人計，豈不為珍貴？且隆冬多火災，若燒燬貽人譏笑，此信接後兩三日內，務望事有決斷，佇候覆音。恐恐謹言。<br>　　十月廿日　　　　　　　　　　　　　　　日　　蓮　花押<br>　　　此致兩人　<br>　　　讓狀不可違也。"
		},
		{
			"_id": "86",
			"name": "覆右衛門大夫書",
			"context":
				"覆右衛門大夫書<br>（右衛門大夫殿御返事）<br>弘安二年十二月　五十八歲作<br>別名：斯人行世間事　　　　<br>　　久未奉教，正企望間，忽接大函。更承惠送青裏小袖一、帽子一、衣帶一、鵝目一貫文、栗一籠，如數敬領。<br>　　今世，當於末法之始五百年，此時刻有上行菩薩出現，以南無妙法蓮華經五字，授與日本國一切眾生，經文分明。又、當得流罪死罪之事，亦明有說示。日蓮似為上行菩薩之使，弘此法門故也。神力品云：「如日月光明，能除諸幽冥。斯人行世間，能滅眾生闇」。<br>　　此經文中，「斯人行世間」五字中之「人」字，汝謂是誰人耶？思是上行菩薩再誕之人也。經云：「於我滅度後，應受持斯經。是人於佛道，決定無有疑」。貴君當是助上行菩薩之化儀者也。<br>　　弘安二年己卯十二月三日　　　　　　　　日　　蓮　花押<br>　　　覆右衛門大夫大人"
		},
		{
			"_id": "87",
			"name": "覆大夫志書其一",
			"context":
				"覆大夫志書其一<br>（大夫志殿御返事）<br>弘安三年　五十九歲作<br>別名：付法藏列記　　<br>　　小袖一、直垂三具、同腰三具，敬領。小袖值七貫、直垂並腰十貫，已上合當十七貫文。<br>　　夫章安大師顯天台大師之位云：「止觀第一引序文云，安禪而化，位居五品。故經云，施四百萬億那由佗國人，一一皆與七寶，又化令得六通，不如初隨喜人百千萬倍，況五品耶？文云，即如來使，如來所遣，行如來事」。<br>　　傳教大師釋天台大師云：「今吾天台大師說法華經，釋法華經，秀拔群賢，獨步唐土」。又云：「明見為如來使。讚者福積安明，謗者罪開無間」。<br>　　如來之事且置之。滅後一日至正像末二千二百餘年之間，佛使二十四人，所謂第一大迦葉、第二阿難、第三末田地、第四商那和修、第五多、第六提多迦、第七彌遮迦、第八佛馱難提、第九佛馱密多、第十比丘、第十一富那奢、第十二馬鳴、第十三毘羅、第十四龍樹、第十五提婆、第十六羅、第十七僧佉難提、第十八僧佉耶奢、第十九鳩摩羅馱、第二十闍夜那、第二十一盤馱、第二十二摩奴羅、第二十三鶴勒夜奢、第二十四師子尊者。此二十四人是金口所記，載於付法藏經，但祇為小乘、權大乘經之使，尚不為法華經之使也。<br>　　三論宗云：「道朗吉藏是佛使」，法相宗云：「玄奘慈恩是佛使」，華嚴宗云：「法藏澄觀是佛使」，真言宗云：「善無畏、金剛智、不空、惠果、弘法等是佛使」。日蓮勘之云，全非佛使，亦全非大小乘之使，供養之招災，謗之福至。<br>　　問：此是汝之自義耶？<br>　　答云：設雖為自義，有文有義，又有何科？雖然，此有釋文，傳教大師云：「詎捨福慕罪者耶」？捨福者，捨天台大師；慕罪者，慕上舉之法相、三論、華嚴、真言之元祖等。盡捨彼等諸師，一逕供養天台大師之人，其福今述如次。三千大千世界者，東西南北，一須彌山，六欲、梵天合而名為一四天下，百億之須彌山、四州等云小千，千小千為中千，千中千為大千。<br>　　以此三千大千世界為一，聚四百萬億那由佗國之六道眾生，養八十年，使此一一眾生讀誦法華經以外之已今當一切經，而成三明六通之阿羅漢、辟支佛、等覺之菩薩，此一人檀那其功德如何？與此相較，世間出世之財未施一分，僅持法華經一字一句一偈之法華經行者，其功德是遠勝其百千萬億倍也。<br>　　而天台大師更勝此五倍，供養斯人福積須彌山，是傳教大師堅定言之者，此旨可為尊夫人道之。恐恐謹言。<br>　　　覆大夫志大人<br><br>　　　花押"
		},
		{
			"_id": "88",
			"name": "早勝問答",
			"context":
				"早勝問答<br><br>文永八年　五十歲作<br>　　淨土宗問答<br>　　問：六字名號，善惡中何居耶？<br>　　答：一義云、今所問善惡，是世間或出世間者耶？<br>　　　　一義云、認定所云善惡，即是認定墮獄耶？<br>　　　　一義云、認定名號惡，即是認定墮獄耶？<br>　　　　一義云、認定念佛無間，其後再為尋問善惡耶？<br>　　　　一義云、汝之依經，權實中何居耶？　　問：若言念佛無間，法華當亦無間。<br>　　答：一義云、法華無間，是自義、是出自經文？<br>　　　　一義云、認定念佛無間，而云法華無間耶！<br>　　　　一義云、認定淨土祖師謗法，而云法華亦無間耶！<br>　　　　一義云、汝所云法華，是三說超過之法華，抑或是彌陀成佛之法華耶？<br>　　問：念佛無間之證據，在二十八品何處耶？<br>　　答：一義云、二十八品中有其證據，則認定墮獄乎？<br>　　　　一義云、誹謗法華，是其證據。<br>　　　　一義云、尋問法華經文，是為信而問，或為不信而問耶？<br>　　　　一義云、即可出示入阿鼻獄之文。<br>　　　　一義云、妙法蓮華經，即其證據也。<br>　　　　一義云、背彌陀本誓故也。<br>　　　　一義云、斷彌陀命故也。<br>　　　　一義云、背有緣釋尊故，念佛無間是三世諸佛所配立。<br>　　問：止觀念佛之事如何？<br>　　答：一義云、法然所立念佛，因認定墮獄，而問止觀耶？<br>　　　　一義云、止觀念佛與西方念佛，一耶、異耶？　　　　一義云、止觀念佛，誹謗法華乎？<br>　　　　一義云、可問彼是何文段。<br>　　　　一義云、是依止觀建立淨土宗者耶？<br>　　問：觀經是法華已後之事。<br>　　答：一義云、以此，故謗法華耶？<br>　　　　一義云、若是已前，則認定無間乎？<br>　　　　一義云、汝認定己之謗法必墮無間而為問者耶？<br>　　問：觀經是與法華同時。<br>　　答：一義云、是同時，故謗法華，豈非亦謗觀經耶！<br>　　問：先師、法然之謗法華，是一往之義，其證據有「且」之一字。<br>　　答：一義云、「且」為謗之，是其自義、或經文有者耶？<br>　　　　一義云、若始終同為謗，則認定墮獄乎？<br>　　問：未顯真實，非指往生，乃謂成佛之事。<br>　　答：一義云、此故，可為謗法華耶？<br>　　　　一義云、言餘經無得道之人，是誤謬者耶？<br>　　問：法華本迹有阿彌陀之名，何云念佛無間？<br>　　答：一義云、法華之彌陀，有誓欲謗法華經者耶？ 一義云、法華之彌陀同於三部經者耶、或不同者耶？若是不同，則認定無間乎？<br>　　問：經文有「一稱南無佛，皆已成佛道」，何云稱名無益耶？<br>　　答：一義云、此故，遂謗法華耶？<br>　　　　一義云、是信法華為問，抑是不信而問者耶？<br>　　問：法華有「於諸如來」、「恭敬諸佛」之文，何捨阿彌陀耶？<br>　　答：一義云、此故，遂謗法華耶？<br>　　問：法華經有「餘深法中，示教利喜」之文，何謗餘經耶？<br>　　答：一義云、此故，遂謗法華耶？<br>　　　　一義云、汝是認定己之誹謗而為問者耶？又所問是出於自義乎、或有經文耶？<br>　　問：普門品舉稱名觀世音功德，何捨餘佛、菩薩耶？<br>　　答：一義云、此故，遂謗法華歟？<br>　　　　一義云、此觀音有謗法華耶？<br>　　　　一義云、依此品立念佛歟？私云、彼若引經文釋義時，先以文段一一為問可也。又、大段一切為問之間，可舉誹謗之言，先予破折也。前當家之義。<br>　　禪宗問答　　問：禪天魔之故如何？<br>　　答：一義云、不依佛經故也。<br>　　　　一義云、誹謗一代聖教故也。<br>　　問：三世諸佛成道之始，必有坐禪，如何？<br>　　答：一義云、汝之坐禪有背佛之出世，是認定為天魔者歟？又、坐禪於大小乘之中何指耶？<br>　　　　一義云、佛端坐六年，於法華無益歟？<br>　　問：禪法以為佛說無益也。<br>　　答：一義云、是自義歟、經文歟？<br>　　　　一義云、此正是天魔之所為也。<br>　　問：經文云「是法不可示」如何？<br>　　答：一義云、此文是言法華無益者耶？<br>　　　　一義云、若爾，當依於法華經耶？<br>　　　　一義云、可以文段責之。<br>　　問：龍女坐禪成佛，其故，經文說：「深入禪定，了達諸法」，故知法華無益也。<br>　　答：一義云、此義是自義歟、經文歟？<br>　　　　一義云、若依法華成佛，則認定禪是天魔乎？<br>　　　　一義云、文殊海中教化，宣示是論說妙法，如何？　　問：「常好坐禪」、「深入禪定」、「常貴坐禪」之說，如何？<br>　　答：一義云、以文段責之可也。<br>　　　　一義云、此文是言法華無益之文耶？<br>　　　　一義云、可以此文而建立禪宗耶？<br>　　問：「唯獨自明了，餘人所不見」云，故云禪宗獨見真性，餘人不見也。<br>　　答：一義云、可以文段責之，可見經文。<br>　　問：像法決疑經云：「不說一字」矣。可見一代聖教未顯真實，真實者祇迦葉一人，為教外別傳。如何？<br>　　答：此文佛說歟？若是佛說，汝依此文，故自語相違也。<br>　　　　一義云、所言迦葉，是於何經成佛者歟？<br>　　　　一義云、所言經文，於三說中，何耶？<br>　　　　一義云、楞伽經，是佛說歟？<br>　　問：三大部有觀心，何禪天魔云耶？<br>　　答：一義云、汝以三大部立宗者耶？<br>　　　　一義云、三大部之觀心，同於汝之禪耶？<br>　　　　一義云、汝以天台為師耶？<br>　　　　一義云、三大部之觀心，捨諸經耶？　　問：雙非之禪，其事如何？<br>　　答：一義云、一度依法華經，一度法華無益也。<br>　　　　一義云、二義共天魔也。<br>　　　　一義云、背此義者，是僻事歟？<br>　　問：法華宗，知得妙法之道理耶？<br>　　答：一義云、汝是承認禪為天魔而作問者耶？<br>　　　　一義云、汝是信法華而為問者耶？<br>　　　　一義云、汝是知妙法而為問者耶？不知而為問者耶？<br>　　　　一義云、汝所問妙法，今經有百二十之妙，是欲聞其詳細者耶？<br>　　　　一義云、汝欲依此妙法而建立「禪」歟？<br>　　天台宗問答<br>　　問：天台宗無間之證據如何？<br>　　答：一義云、誹謗法華故。<br>　　　　一義云、背經文故。<br>　　問：餘經無益之事，粗法判之，是一往之意；再往之意，諸乘一佛乘開會。何徒執一往而捨再往義？　　答：一義云、今所言開會者，是何教開會耶？<br>　　　　一義云、於今經本迹十妙之下，各有二十開會，又有教行人理之四一開會。是何開會耶？<br>　　　　一義云、能開所開中之何耶？<br>　　　　一義云、開會後無善惡云歟？<br>　　　　一義云、天台宗信法華歟？<br>　　　　一義云、開會後，不簡諸宗，是則天台大師之破折迷義為僻事歟其故，天台破南三北七，傳教破六宗云。<br>　　　　一義云、天台宗可致惡行耶？天台言性惡不斷，是自語相違也，可責之。<br>　　　　一義云、開會後，立權實之人為僻事歟？若爾，藥王品十喻，法師品超過三說之言，何為者耶？<br>一義云、此故，以開會心，慈覺是謗法華者歟！<br>　　　　一義云、汝為慈覺弟子歟。若爾，則認定謗法乎？<br>　　問：善惡不二、邪正一如之故，不可強分善惡，是元意之重點，如何？<br>　　答：乃天台之出世，是為息惡耶？是為增惡耶？<br>　　　　一義云、「可致惡事」，法華經二十八品中何處說得耶？<br>　　問：絕待妙之事。<br>　　答：一義云、可先問文段。　　　　一義云、是何教之絕待耶？<br>　　　　一義云、此故，慈覺是謗法華歟？<br>　　問：相待是一往，絕待是再往，此見如何？<br>　　答：是出於自義耶、經文耶？<br>　　　　一義云、相待妙云一往者，二十八品中何處見得耶？<br>　　　　一義云、相待妙明於法華經者耶，明於餘經者耶？若明於法華經，法華為一往者歟？<br>　　問：約教、約部之故，約部之時，一往嫌爾前之圓。<br>　　答：一義云、所言約教，於天台判釋之四種約教中，為何耶？<br>　　　　一義云、約部是終極之釋耶？<br>　　　　一義云、約部可捨乎？<br>　　　　一義云、約教之時，若嫌爾前之圓，則認定墮獄乎？<br>　　　　一義云、約教之邊，今昔之圓同者，法華經二十八品中之何品耶？<br>　　　　一義云、玄文第一施開廢三重之故，開會後捨餘經之文，知乎、不知乎？<br>　　山門流之真言宗問答<br>　　問：云法華第一，是顯教之門。對真言不可言第一。<br>　　答：一義云、此是自義耶、經文耶？以此，故言慈覺大師無間。　　　一義云、對真言若法華第一，則認定亡國乎？<br>　　　一義云、真言於已、今、當之中，居何？若言在外，是一機一緣之一往所說，不可言秘密。<br>　　問：法華與真言，是理同事勝，故對真言云是戲論之法歟？<br>　　答：一義云、汝作此言，可認定無間歟！<br>　　　　一義云、是慈覺亦謗真言矣！其故，謗理同之法華故。<br>　　問：以傳教本理大綱集之文，云顯密是同。<br>　　答：一義云、此書非傳教大師所作。<br>　　　　一義云、依此書，慈覺謗法華耶？<br>　　東寺流問答<br>　　問：云真言是釋尊之說，其證據如何？<br>　　答：若真言是釋尊之說，則認定亡國乎？若云然也，則弘法大師立五藏時，以法華配於六波羅蜜經之五藏之第四般若波羅蜜藏，以第五之陀羅尼藏建立真言，其意如何？<br>　　問：真言宗未顯真實，不可言。其故，建立於釋迦說外者也。<br>　　答：若為釋尊之說教，則認定亡國乎？<br>　　　　一義云、六波羅蜜經是釋迦說歟、大日說歟？若為釋迦之說，則認定是未顯真實乎？<br>　　問：釋迦所說顯教云為無益乎？　　詰云：六波羅蜜經於顯教密教中，何居耶？<br>　　問：六波羅蜜經是雜部之真言，我家三部為純說之真言也。<br>　　答：助證正證之事，全不見弘法之所判。若為弘法之義，則認定墮獄 乎？<br>　　問：真言是速疾之教，顯教是迂迴歷劫之教也。<br>　　答：此自義歟、經文之義歟？<br>　　問：又、五秘密教云：「若於顯教修行者，久經三大無數劫」，是其證據也。如何？<br>　　答：此經是釋迦說歟、大日說歟？若為釋迦之說，則認定是未顯真實乎？<br>　　問：法華宗依何經，造佛印契、相好耶？顯教無之，法華宗是盜取真言之印者也。如何？<br>　　答：依之，遂謗法華耶？　<br>　　　　一義云、汝言所盜之義相違，則認定亡國乎？<br>　　　　一義云、汝於法華宗所建立，以大段之妙法蓮華經為本尊，是接納之而為問者耶？<br>　　　　一義云、依三部建立釋尊，故而下之於驢牛三身乎？若云然也，可反責以汝是誹謗真言者也。<br>　　　　一義云、三世諸佛之印契、相好，實依妙法蓮華經而具足，若為接納，是認定真言亡國乎？又、認定是盜人乎？<br>　　　　一義云、龍女於靈山即身具足印契、相好，唱南方成道，是依真言建立者歟？若云然也，可責其即出示經文。　　問：亡國證據如何？<br>　　答：誹謗法華故。<br>　　　　一義云、背三德之釋尊故。<br>　　　　一義云、背奉現世安穩、後生善處之妙法蓮華經，故今生亡國、後生無間云。<br>　　　　一義云、法華經第三之劣者，出於經文耶、自義耶？若爾，則認 定亡國乎？<br>　　問：對密教是第三之劣。<br>　　答：一義云、此義是出於經文耶、自義耶？<br>　　　　一義云、顯教內，法華第一之事，接納歟？若云然也，弘法是僻事也。云顯教內，法華對華嚴為第二，對真言為第三之故。<br>　　　　一義云、對真言若為第一，則認定亡國乎？<br>　　問：不說印真言故，云第三之劣。<br>　　答：此故，劣者出於經文耶、自義耶？<br>　　　　一義云、若法華有說，則認定亡國乎？<br>　　問：大日與釋迦各別。<br>　　答：一義云、此故，謗法華耶？<br>　　　　一義云、若是一佛，則認定亡國乎？<br>　　　　一義云、各別，則釋迦為劣者，是出於經文耶、自義耶？　　問：顯教為應身、密教為法身，故法華是第三劣。<br>　　答：應身說之故，法華為劣者，是出於經文耶、自義耶？<br>　　　　一義云、若法華是法身說，則認定亡國乎？<br>　　　　一義云、若真言為應身說，則認定亡國乎？<br>　　問：五智、五佛時，北方是釋迦，中央見是大日。如何？<br>　　答：一義云、中央若為釋迦，則認定亡國乎？<br>　　　　一義云、北方釋迦之事，三部內無之，是不空之義，非佛說。<br>　　問：法華是穢土之說，真言是三界外之法界宮之說。<br>　　答：一義云、若真言是三界內之說，則認定亡國乎 義釋之文？<br>　　問：顯教內，說大日釋迦一體；密教內，二佛各別，名雖同而義有別。如何？<br>　　答：此故，亡國云也。<br>　　　　一義云、言此事，即須出示經文。<br>　　問：龍女是由真言成佛，法華闕三密故。<br>　　答：是自義耶、經文耶？<br>　　問：經文有「得陀羅尼、得不退轉」，陀羅尼是三密加持也。<br>　　答：此陀羅尼云為真言，是自義耶、經文耶？<br>　　　　一義云、是則，弘法之僻事也。其故，將此陀羅尼下之為戲論第三之劣。　　　　一義云、是自語相違也，法華有印之故。<br>　　問：依守護經，釋迦是習三密法門於大日，而成佛。<br>　　答：此故，而謗法華乎？<br>　　　　一義云、此文在三說之內耶、外耶？<br>　　　　一義云、與此相違，則認定亡國乎？<br>　　問：法華經有「合掌以敬心，欲聞具足道」，何為捨印及真言耶？<br>　　答：此故，而謗法華乎？<br>　　　　一義云、自義耶、經文耶？<br>　　　　一義云、此故，不可捨真言之事，是出於經文耶？<br>　　　　一義云、此文是須持真言之文耶？<br>　　　　一義云、可以文段責之。<br>　　問：云弘法大師是無間，是經文耶、自義耶？<br>　　答：經文也。<br>　　問：二十八品中之何品？<br>　　答：二十八品中若有，則認定墮獄乎？<br>　　問：當爾。<br>　　答：是認定誹謗法華者歟？若爾，出經文責之可也。"
		},
		{
			"_id": "89",
			"name": "覆兵衛志書其五",
			"context":
				"覆兵衛志書其五<br>（兵衛志殿御返事）<br>弘安四年六月　六十歲作法<br>　　青鳧五貫文，敬領。唱奉南無妙法蓮華經一遍為報矣。恐恐謹言。<br>　　　六月十八日　　　　　　　　　　　　　日　　蓮　花押<br>　　　覆兵衛志大人"
		},
		{
			"_id": "90",
			"name": "覆大夫志書其二",
			"context":
				"覆大夫志書其二<br>（大夫志殿御返事）<br>弘安四年十二月　六十歲作<br>　　清酒一筒、豆醬一桶、海藻一籠，敬領。清酒與豆醬且不言，海藻是此番初嘗。聞我病由，不日即專使遠持此物來餽，高志深於大海，善根厚於大地。幸甚、幸甚！恐恐。<br>　　十二月十一日　　　　　　　　　　　　　日　　蓮　花押<br><br>　　　覆大夫志大人　"
		},
		{
			"_id": "91",
			"name": "八幡宮營造事",
			"context":
				"八幡宮營造事<br>（八幡宮造營事）<br>弘安四年五月　六十歲作<br>　　道此法門之事既廿九年，日日論義、月月受難，兩度流罪，身疲心痛，故此七八年間，年年漸衰多病，然亦不為疾甚也。今年正月起，氣氛出現，是一期將終者歟？且、年既屆滿六十，縱十之一，過得今年，再一二年能過得乎？忠言逆耳，良藥苦口，是先賢之言。然亦有瘐病者厭生，佞人無用於諫之說。<br>　　此來，未對上下諸人回信，心慵手乏故耳。雖然，今此事重要，故忍苦為覆。於君或將以為忤乎？然此篇務請一讀，前中書王兼明親王之菟裘賦，為村上天皇所棄故事，望不然也。<br>　　至於，料必將是如此焉。君之父子兩代，仕於鎌倉主君，大恩在於一身。設有一事相違，何能粗略忽之！己身倘是賢人，縱上有所命，一往須是先行辭退。今幸有讒臣，左右言於其間，此是可喜者也。何進而望預其事，此是一失。<br>　　此姑置之，先世持五戒，今生幸得人身。是以，雖是一介小民，國主等倘無理而加之罪，守護之天必為怒。況被奪命之事，乃天之所棄也。更何況日本國四十五億八萬九千六百五十九之男女，有四十五億八萬九千六百五十九之諸天守護。然他國來犯之大難，見似未能得脫者，是四十五億八萬九千六百五十九人已為諸天捨棄，且為六欲、四禪、梵天、帝釋、日月四天等所棄歟。而日本國之國主等仰奉八幡大菩薩以為可恃，八幡自力所不及，是燒寶殿而隱去者乎？置自身之大科於不顧，造寶殿遂以為即可獲佑，妄矣！<br>　　日本國四十五億八萬九千六百五十九人之一切眾生，為釋迦、多寶、十方分身之諸佛、地涌菩薩、及娑婆世界與他方世界之諸大士、十方世界之梵天帝釋、日月四天等所捨棄之窮地，僅是日本國小神之天照大神、八幡大菩薩之力，能濟得何事乎？此時，縱是造得八幡宮，日本為他國所破，如窪地聚塵、低處集水，日本國上自一人、下及萬民，豈有不為議論，譏之、詈之者耶？此當早在所料。<br>　　八幡大菩薩之本地是阿彌陀佛，衛門大夫是稱念佛無間地獄，欲以之付火投水，毀其堂，斷其施者之弟子檀那，彼人也為造八幡宮，八幡大菩薩何能用之，遂有此國之破也。人作是言之時，又何以為辭乎？是天之早知此事，故將造營之大匠除其任者乎！又、神宮寺之事除其任者，亦天之所計耳。<br>　　其故，昔文永十一年四月十二日吹大風，是其年他國來襲之前相也。風是天地之使，政事多失則吹暴風。又、今年四月二十八日迎來此風，而四月二十六日聞是八幡之上梁，此乃三日內之大風無疑。若是蒙古使者之貴君造八幡宮，遇此大風，豈不將貽人笑柄耶？<br>　　再再為言者，須是持身穩便，不可有怨色，窶其身，摒徒從，勿乘良馬，持鋸佩鎚，常保和顏。此際若是一事有失，今生破滅，後世將墮惡道矣！切切不可致怨法華經也。恐恐。<br>　　五月廿六日　　　　　　　　　　　　　　　　　　　　印　　　　大夫志大人<br>　　　兵衛志大人"
		},
		{
			"_id": "92",
			"name": "覆兵衛志夫人書其二",
			"context":
				"覆兵衛志夫人書其二<br>　（兵衛志殿女房御返事）<br>　　兵衛志夫人供養之絹襯衣物，敬領。厚意經奉申於法華經寶前。<br>　　雖思其未必盡然，此間弟子等言，夫人多子，生活艱苦，聞之令人唏噓！恐恐謹言。<br>　　十一月廿五日　　　　　　　　　　　　　日　　蓮　花押<br>　　　覆兵衛志夫人"
		},
		{
			"_id": "93",
			"name": "覆兵衛志書其六",
			"context":
				"覆兵衛志書其六<br>（兵衛志殿御返事）<br>別名：兄弟同心御書<br>　　我法華經本和合，顯利益無量。爾二人亦如是，二人同心，造得大御所、守殿、法華堂、八幡等，豈可不思是法華經之利生乎！<br>　　二人一同之儀，如車之二輪、鳥之二羽。縱妻兒等中有所違異，爾二人不可不和。言之惶恐，請以共尊日蓮而同其心可乎？倘遂有不和，須思二人之冥加當是如何？恐恐。各各將為有敵在側之人矣，內生論議，是鷸蚌相爭，漁翁得利也。須唱南無妙法蓮華經，而慎其行！恐恐。<br>　　十一月十二日　　　　　　　　　　　　　　日　　蓮　印<br>　　　覆兵衛志大人"
		},
		{
			"_id": "94",
			"name": "與四條金吾夫人書",
			"context":
				"與四條金吾夫人書<br>（四條金吾女房御書）<br>文永八年五月　五十歲作<br>別名：安樂產福子御書　<br>　　懷胎事，敬聞之矣。是以有乞符之事。日蓮自相承中選出，善望益堅信心也。譬如雖有秘藥，毒入，則藥之用少；雖是利劍，於畏怯之人何益？<br>　　尤以夫婦同為法華持者，當應出產如玉之佳兒，繼法華經流布之種子乎！可賀、可賀！是貴夫婦色心二法之傳人，豈有難產之理，必當早早安產也。<br>　　服得此藥，不可有疑。闇處有燈則明，濁水映月則清。光明之事有勝於日月者耶？清淨之事有勝於蓮華者耶？法華經是日月、是蓮華也。故名妙法蓮華經。日蓮亦是如日月、如蓮華者也。信心之水若澄、利生之月必垂影而為守護，必可早早安產。法華經云：「如是妙法」，又云：「安樂產福子」者是也。<br>　　口傳相承之事，已詳細言之於辨公。「則如來使」是彼之謂也，切切須發大信心！<br>　　天照大神以玉授素戔嗚尊，得如玉之子。而、日神呼其為我子，素戔嗚尊名之為正哉吾勝。是日蓮所授必生之種，豈劣於「我子」！「有一寶珠，價值三千」等。「無上寶聚，不求自得」，釋迦如來云「皆是吾子」，日蓮何能改易此義？幸哉、幸哉！可賀、可賀！容另書之。恐恐。<br>　　文永八年五月七日　　　　　　　　　　　　日　　蓮　花押　　　覆四條金吾夫人"
		},
		{
			"_id": "95",
			"name": "月滿書",
			"context":
				"月滿書<br>（月滿御前御書）<br>文永八年五月　五十歲作<br>別名：月滿誕生御書<br>　　聞產得一女，甚喜、甚喜！殊以今為八日，此子也、此日也，如海上潮昇，春野花開，可謂所願滿足矣。<br>　　於此，豈可不早為命名。名之為月滿，何如？此國之主，八幡大菩薩，卯月八日出生。娑婆世界教主釋尊，亦是卯月八日誕生。此兒，月雖不同，同是八日出生。得非是釋尊、八幡之轉世耶？日蓮是凡夫，非所能知。莫又非日蓮以符奉進之故歟！想父母定是滿懷喜悅。<br>　　承送來餅、酒及錢一貫文為祝，此亦奉申於御本尊、十羅剎矣。今日之佛生時有三十二不思議，此事，周書異記中有說之。<br>　　釋迦佛誕生後，行七步，開口自言：「天上天下，唯我獨尊。三界皆苦，我當度之」，唱十六字。今、月滿出生，童聲所唱，當亦是南無妙法蓮華經也。法華經云：「諸法實相」，天台云：「聲為佛事」。日蓮亦如是推知。<br>　　譬如雷之音，聾者不聞；日月之光，盲者不見。十羅剎女想必聚來，為奉湯水乎！可賀、可賀，愉悅之情，可以想知。懇切奉陳於十羅剎女、天照太神等加意守護矣。大喜心不能抑，不累言，容後重申之。恐恐。<br>　　　覆四條金吾大人　　　　　　　　　　　日　　蓮　花押<br>"
		},
		{
			"_id": "96",
			"name": "與四條金吾書",
			"context":
				"與四條金吾書<br>（四條金吾殿御書）<br>文永八年七月　五十歲作<br>別名：盂蘭盆由來御書　<br>　　雪白白米一斗，如古酒之油一筒，布施錢一貫文，承專遣使者送來供養盂蘭法會，尤以來書所述意趣，至深感佩！<br>　　夫盂蘭盆，源起自目連尊者之母、青提女，以慳貪之業，五百生墮餓鬼道，目連圖為其救。雖然，未得成佛。其故？目連自身尚未作法華經行者，何能使母成佛。及至靈山八年座席，持法華經，唱南無妙法蓮華經，成多摩羅跋栴檀香佛後，母亦作佛。<br>　　又施餓鬼事，法華經第三云：「如從飢國來，忽遇大王膳」。此文是言中根之四大聲聞，於醍醐之珍膳，從未聞得，今來此經，始飽嘗醍醐之味，昔之飢心忽瘉。若爾，供養餓鬼時，須誦此文，唱南無妙法蓮華經以悼之也。<br>　　餓鬼總有三十六種類，其中有名鑊身餓鬼者，無目無口之餓鬼也。此是何等修因？乃是在此世作夜賊、強盜等者也。有名食吐餓鬼者，食人口中嘔吐之物。此之修因亦如上，又依其奪人之食故。<br>　　云食水餓鬼者，吞飲供養亡親所遺之水。云有財餓鬼者，飲留於馬蹄之水，今生惜財，隱藏食物故。云無財餓鬼者，出生以來，雖飲食之名，未曾聞得。云食法餓鬼者，出家弘佛法之人中，有思我說佛法，人必尊敬，以名聞名利之心欲勝他人，終此一生，不渡眾生，不思救助父母者，是謂以為食法餓鬼。<br>　　見當今僧侶，有暗中一人獨受供養者，是為狗犬僧，此見於涅槃經。是人未來必作牛頭鬼。又有於人前受供養，但住於欲心，不肯施人者。是人未來為馬頭鬼。<br>　　又、在家之人，其父母墮於地獄、餓鬼、畜生，受其苦難，不為之悼，而自身則衣服、飲食豐足，牛馬眷屬充滿，隨心所欲，其父母焉有不為其恨者耶？僧侶之於父母、師匠忌日為悼者罕矣！日月、地神必是怒其為不孝者乎！雖具人形，實為畜生，可云是人頭鹿乎！<br>　　日蓮思欲消盡此業障，未來可往靈山淨土，以是種種大難如雨如雲興起，然此是為法華經之故，苦不為苦。作得如是日蓮之弟子檀那者，尤以本月十二日之妙法聖靈，洵為法華經行者，日蓮之檀那也。何能墮於餓鬼道，必是列位於釋迦、多寶佛、十方諸佛之寶前者乎！「此是四條金吾大人之母、大人之母」，同出慈愛心、摩頂而喜為之讚乎！「我有貴子如是耶」，妙法聖靈當為釋迦佛語之乎！<br>　　法華經云：「若有善男子、善女人，聞妙法華經、提婆達多品，淨心信敬，不生疑惑者，不墮地獄、餓鬼、畜生，生十方佛前。所生之處，常聞此經。若生人天中，受勝妙樂，若在佛前，蓮華化生」。見於此經文之「善女人」，若非妙法聖靈之事，將為誰之事耶？<br>　　又云：「此經難持，若暫持者，我即歡喜，諸佛亦然。如是之人，諸佛所歎」。日蓮讚歎之事，或不足道。此乃「諸佛所歎」者也，可慰、可慰！須堅信之、須堅信之。南無妙法蓮華經、南無妙法蓮華經。恐恐謹言。<br>　　七月十二日　　　　　　　　　　　　　　日　　蓮　花押<br>　　　覆四條金吾大人　　"
		},
		{
			"_id": "97",
			"name": "致四條金吾函",
			"context":
				"致四條金吾函<br>（四條金吾殿御消息）<br>文永八年九月五十歲作<br>別名：龍口御書　<br>　　　多番惠書，感激不盡！<br>　　前十二日之難時，貴君隨至龍口，更言欲切腹相殉，誠大不思議！日蓮過去有為妻兒、領地、眷屬等之故，捨棄身命之事，想當不知多次。或棄於山、或棄於海、或河、或磯、或在路邊，然、既非法華經之故，非題<br>目之難，所捨之身、所蒙之難等，無助於成佛。既無助於成佛，捨身之海也、河也，當亦非佛土矣！　　此度，以法華經行者而受流罪、死罪。流罪是伊東，死罪是龍口。此相州之龍口是日蓮捨命之處，當不劣於佛土。以其係為法華經之故也。<br>　　經云：「十方佛土中，唯有一乘法」者，此之意乎？此經文所說一乘法，法華經也。十方佛土中，法華經以外，全無其他。經云：「除佛方便說」者也。若然，日蓮每次遭難之地，當為佛土歟。娑婆世界中日本國，日本國中相模國，相模國中片瀨，片瀨中龍口，日蓮捨命之事，是為法華經之故，豈不足當為寂光土耶？神力品云：「若於園中，若於林中......若山谷曠野，是中......而般涅槃」，是此事也。<br>　　追隨如斯之日蓮，同作法華經行者，而欲切腹相殉之事，較彼弘演剖腹，以納主懿公之肝事，有勝百千萬倍。日蓮參詣靈山，首當以四條金吾，係為法華經故，欲共日蓮同死而切腹之事奉聞。<br>　　又、聞得是承鎌倉大人之內旨，將遣往佐渡之國。三光天子中，月天子顯光球於龍口，而解斬首之危；明星天子則於四五日以前降來參見日蓮，今僅餘日天子，必有其守護也。甚慰、甚慰！法師品云：「則遣變化人，為之作衛護」，不須致疑！安樂行品云：「刀杖不加」，普門品云：「刀尋段段壞」。此等經文，豈得是虛事！強盛之信力，最為尊貴。恐恐謹言。<br>　　文永八年九月二十一日　　　　　　　　　日　　蓮　花押<br>　　　四條金吾大人<br>"
		},
		{
			"_id": "98",
			"name": "同生同名書",
			"context":
				"同生同名書<br>（同生同名御書）<br>文永九年四月　五十歲作<br>　　此文希與藤四郎夫人、常共讀之。<br>　　陽光破大闇。女人之心如大闇，法華經如太陽。幼子不知母，母不忘其子。釋迦佛如母，女人如幼子。二人互思則絕不相離。一人思之、一人不思，有時合、有時離。佛如永是思之者，女人如不思者。我等若思佛，釋迦佛為何不出見？石雖名珠，而非珠；珠雖名石，而非石。權經之當世念佛等如石。念佛雖稱是法華經，而非法華經等。又其謗法華經，如珠之不為石也。<br>　　昔、唐土有徽宗皇帝之惡王，受誑於道士，滅佛像、經卷，令僧尼皆還俗，無人敢違之者。其中，有名法道三藏之僧，不畏敕宣，面受火烙，流放江南。今世之稱禪宗者，惡法如道士之法門而受信用，生值此世，日蓮之受大難，一如法道。<br>　　各各出生平凡，居於鎌倉之中，不畏人目，不惜身命，而信用法華經之事，想來極不平常。但推而得知者，如玉入濁水則清，己所不知之事，但從善人之教，而信用之，即得領會道理。釋迦佛、普賢菩薩、藥王菩薩、宿王華菩薩等之入各各心中耶？法華經文所云：「閻浮提內，信此經之人，由普賢菩薩之力」取意者是也。<br>　　女如藤，男如松。須臾有離，則不得立。　　既無堪用之下僕，世亂如斯，竟遣尊夫親來此，此番心意，厚於大地，地神必知之。高於虛空，梵天、帝釋其鑒諸。人身有名同生同名之二使，是生時、天所遣者也。如影之隨身，須臾不離，大罪、小罪，大功德、小功德，不稍遺漏，循次昇天陳報，佛說如是。此事料亦早聞之於天乎。欣慰、欣慰！<br>　　四月　日　　　　　　　　　　　　　　　日　　蓮　花押<br>　　　覆四條金吾夫人"
		},
		{
			"_id": "99",
			"name": "致宿屋居士書",
			"context":
				"致宿屋居士書<br> 　　<br> 　文永五年八月　四十七歲作<br>與宿屋光則　於鎌倉　　　<br>　　其後書絕，不審至極。<br>　　夫前正嘉元年丁巳八月二十三日戌亥時之大地震，日蓮引諸經而勘之，以對念佛宗及禪宗等有歸依故，守護日本之諸大善神作瞋恚而起之災也。於此，若不為對治，將為他國所破，故撰勘文一通，於正元二年 庚申七月十六日，陳奉　台前，轉呈故最明寺居士大人進覽。其後，經歷九年，今年風聞大蒙古國有牒狀送來。如依經文，彼國來責此國之事，是必定者也。<br>　　而日本國中，唯日蓮一人，堪當於調伏彼西戎之人，是所早知，前已撰文論之。為君、為國、為神、為佛，請為內奏，可乎？委細容於參見時面陳。恐恐謹言。<br>　　文永五年八月二十一日　　　　　　　　　日　　蓮　花押<br>　　　宿屋左衛門居士大人"
		},
		{
			"_id": "100",
			"name": "覆四條金吾書其一",
			"context":
				"覆四條金吾書其一<br>（四條金吾殿御返事）<br>文永九年五月　五十歲作<br>別名：煩惱即菩提御書<br>　　日蓮諸難，均承來訪，非自今始，厚志甚感。<br>　　法華經行者，遭此大難，別無可悔。受生遭死，不知幾多度，能有此番果報之生死者，無之矣！有之，三惡、四趣乃其可必者也！今、切斷生死，身得受佛果，何等樂事！<br>　　天台、傳教等僅弘門理之一念三千法門，猶遭怨嫉之難。於日本，由傳教而傳義真、圓澄、慈覺等弘之。第十八代座主慈慧大師，弟子甚多，其中檀那、慧心、僧賀、禪瑜等四人為著。法門又分為二：檀那僧正習教，慧心僧都學觀。教觀如日月，教淺、觀深，故、檀那法門，廣而淺；慧心法門，窄而深。<br>　　今、日蓮弘通之法門，似窄而甚深。乃因較彼天台、傳教等所弘之法，一重深入之故。本門壽量品之三大事者，此也。祇修行南無妙法蓮華經七字，似窄。然、三世諸佛之師範，十方薩埵之導師，一切眾生皆成佛道之指南，既在於此，故深。<br>　　經云：「諸佛智慧，甚深無量」。此經文之諸佛，舉十方三世一切諸佛、真言宗之大日如來、淨土宗之阿彌陀，乃至諸宗、諸經之佛菩薩、過去、未來、現在之總諸佛、現在之釋迦如來等。次言智慧，此智慧為何物？諸法實相、十如果成之法體也。其法體又為何物？南無妙法蓮華經是也。釋云：「實相深理，本有妙法蓮華經」也。<br>　　其云諸法實相者，相傳亦是釋迦多寶之二佛也。諸法約于多寶，實相約于釋迦。是又為境智二法也。多寶是境，釋迦為智，乃境智而二，而又境智不二之內證也。此等是非同尋常之重大法門也。煩惱即菩提、生死即涅槃云者亦此也。男女交歡時，唱南無妙法蓮華經之處，云煩惱即菩提、生死即涅槃也。<br>　　得悟生死之當體，不生不滅之外，別無生死即涅槃也。普賢經云：「不斷煩惱，不離五欲，得淨諸根，滅除諸罪」，止觀云：「無明塵勞，即是菩提......生死即涅槃」，壽量品云：「每自作是念，以何令眾生，得入無上道，速成就佛身」，方便品云：「世間相常住」等，即是此意。如此云法體者，全非餘事，祇是南無妙法蓮華經耳！<br>　　如此尊崇之法華經，過去置於膝下，或予以輕蔑、顰蹙、或不信奉，或對習法華經法門並教化一人以繼法命者，惡心以向，竭盡愚弄譏笑。或雖知有益後生，但以今生難得，祇圖目前，且將信心擱置，依如此無量忌嫌、毀謗之故，是以，今生日蓮遭逢種種之大難也。<br>　　低置諸經頂上之法華經，其罪於現世，亦受賤于人而不見用。譬喻品「雖親附人，人不在意」者所說此也。<br>　　然、貴君乃法華經行者也，終至既遇大難，亦為日蓮之助。法師品云：「遣化四眾，比丘、比丘尼、優婆塞、優婆夷」。此中優婆塞如非貴君，更指何人？聞法信受不逆者也。不可思議、不可思議！若然，則日蓮為法華經法師之事無疑歟。當可擬似「則如來使」，亦是「行如來事」者耶！<br>　　多寶塔中，二佛並座時，讓給上行菩薩之題目五字，日蓮粗粗弘之矣。此得非上行菩薩之使耶？貴君則隨我日蓮，作法華經行者，為諸人語，是豈非流通耶？<br>　　須是貫徹法華經信心，打火中休者不能得火。希致強盛之大信力，使為鎌倉中之上下萬人，乃至日本國一切眾生，口齊稱道法華宗之四條金吾、四條金吾！<br>　　惡名尚望流傳，況美名耶！況是為法華經而得之名耶！此由可為尊夫人道之，如日月、兩眼、雙翼，希善調護。既有日月，何來冥途；既有兩眼，三佛尊顏拜見無疑；既有雙翼，飛往寂光寶剎，須臾剎那耳！委細俟諸他日。恐惶謹言。<br>　　五月二日　　　　　　　　　　　　　　　日　　蓮　花押<br>　　　覆四條金吾大人"
		},
		{
			"_id": "101",
			"name": "覆四條金吾書其二",
			"context":
				"覆四條金吾書其二<br>（四條金吾殿御返事）<br>文永九年九月　五十一歲作<br>別名：梵音聲御書　<br>　　夫有名齊桓公之王，好著紫服。有名楚莊王之王，喜女細腰，於是一切宮女俱尚細腰，甚至多有餓死者。上者一人所好之事，雖不盡合我心，而萬民隨之。譬如大風之靡草木，大海之攝眾流。若草木不順於風，能不斷折耶？小河不納於大海，何處可容之耶？<br>　　作得國王之事，乃前生勝於千萬人，持大戒，故許於天地及諸神者。以其所持大戒之功德，而定其所住國土。二人、三人等不作王，必地王、天王、海王、山王等悉來臨，守護此人。何況，國中諸民何得違背大王乎？<br>　　縱令此王犯有惡逆，一二三度諸天不譴罰此大王，但不合諸天等之心意時，則先以天變地夭等諫之。事有過分，諸天善神等，捨離其國土。若此大王之戒力消盡，時至、國土滅亡。又多積逆罪，為鄰國破。善惡必依於王。<br>　　世間如是，佛法亦然。佛陀將佛法付於王法。雖為聖人、賢人之智者，不順於王，佛法不能流布。或後雖得流布，其始必有大難。迦膩色迦王是佛滅後四百餘年之王，健陀羅國納於掌中，集五百阿羅漢，令作婆沙論二百卷。國中悉小乘，大乘難弘。弗舍密多羅王，隨五天竺破失佛法，斬眾僧頸，任誰智者，無能為力。　　太宗為賢王，以玄奘三藏為師，持法相宗，臣下無人敢違。此法相宗雖是大乘，稱五性各別，是佛教中之大禍胎，罪逾外道之邪法，乃惡法也。月氏、震旦、日本三國均所不容，由傳教大師之手，日本國終得止其邪法。雖是大禍源，太宗信仰之，又誰所能違！<br>　　真言宗，依大日經、金剛頂經、蘇悉地經，號大日之三部。玄宗皇帝時，善無畏三藏、金剛智三藏，由天竺將來。玄宗尊重，勝於天台、華嚴宗等。且思為猶勝於法相、三論故，漢土悉以為大日經勝於法華經。日本國直至今世，猶以為天台宗是劣於真言宗。習彼宗之東寺、天台之高僧等，生慢心、過慢心。<br>　　但將大日經與法華經並列，試捨偏見以觀之，大日經如螢火，法華經如明月；真言宗如眾星，天台宗如日輪。偏執者云：「汝未習究真言宗之深義，徒言彼之無盡惡」。但真言宗渡漢土六百餘年，日本弘之亦四百餘年，此間人師之問答，大體知之。祇傳教大師一人，是辨得此法門之根源者。而當世，日本國第一之科，此也。以勝為劣，以劣為勝故，調伏大蒙古國時，反遭其襲矣。<br>　　華嚴宗是法藏法師所立之宗，以得則天皇后之歸依，非諸宗所能比肩。是以王之威勢而定宗之勝劣，非依於法之勝劣也。<br>　　縱為有得深義之論師、人師，以難勝王法之故，強欲勝之者則受大難。所謂師子尊者為檀彌羅王斬首、提婆菩薩為外道殺害、竺道生流放蘇山、法道三藏面烙火印，放逐江南是也。<br>　　而日蓮非法華經行者，亦不入於僧侶之數，然而隨世人持阿彌陀佛名號之際，聞得號稱是阿彌陀佛化身之善導和尚云：「十即十生、百即百生」，乃至「千中無一」。眾人仰之為勢至菩薩化身之法然上人，料簡此釋云：「末代念佛、雜有念佛外<br>之法華經等是千中無一，一向念佛則十即十生」。日本國有智、無智，仰信此義至今五十餘年，無一人加疑。<br>　　唯日蓮與諸人有異，阿彌陀佛本願稱「唯除五逆、誹謗正法」，法華經說：「若人不信、毀謗此經，則斷一切、世間佛種......其人命終，入阿鼻獄」。故此善導、法然既作謗法者，其所恃之阿彌陀佛亦捨之不顧。餘佛、餘經是為其所棄者，亦不能為救矣。如法華經文所云，無間地獄無疑。然，日本國、今全是彼等之弟子，日蓮自不能免於受此大難。運無盡之秘計，以仇日蓮者此也。<br>　　往昔諸難且不言。去年九月十二日之蒙罪，其夜原當斬首，不知何故，延過該夜而來至佐渡國以迄於今，受棄於世間、受棄於佛法，天亦不為之顧，是兼受棄於兩途者矣。<br>　　而是何厚意，蒙遣使來此，以一生大事之令堂三周忌之追善，囑為供養法事。此兩三日不敢信其為真，彼法勝寺執行俊寬流放硫黃島時，得遇往時所用之童子，此則同其心地。胡國夷人，有名陽公者，為漢生虜，由北徙南，見飛雁而興歎，想此猶非彼所及也。<br>　　但法華經云：「若是善男子、善女人，我滅度後，能竊為一人，說法華經，乃至一句，當知是人，則如來使，如來所遣，行如來事」。唱得法華經一字一句，又以之語人者，即是教主釋尊之使也。是則，日蓮雖為賤身，乃頂戴有教主釋尊之敕宣，而來此國。若譏此一言，其人罪開無間。供養一字一句之人，勝過供養無數佛，此乃經文所云。<br>　　教主釋尊是一代教主，一切眾生之導師。八萬法藏皆金言，十二部經皆真實也。無量億劫以來所持，不妄語戒之所詮，一切經是也。皆不可疑之！但、此是總相。別而言之，同是出自如來金口，有小乘、大乘、顯、密、權經、實經之別。<br>　　今法華經說「正直捨方便」、「世尊法久後，要當說真實」故，誰人可疑此經耶？更加有多寶如來證明，諸佛上達梵天之舌相，故此經雖是一部，實為三部；雖是一句，實為三句。雖是一字，實為三字也。此法華經一字之功德，盡納釋迦、多寶、十方諸佛之功德。譬彼如意寶珠，一珠同於百珠，一珠雨無量之寶，百珠亦是無盡之寶。例如磨百草為一丸，乃至百丸，一丸、百丸其治病同。又如大海之一渧而備眾流，一海攝萬流之味。<br>　　妙法蓮華經是總名，二十八品是別名。月氏是天竺之總名，別是五天竺。日本是總名，別有六十六州。如意寶珠是釋迦佛之舍利。龍王受得，戴於頂上，帝釋持之以降寶。佛身骨之成得如意寶珠者，以無量劫來所持大戒，薰身染骨，而成濟助一切眾生之珠。例如虎骨之碎犬牙，鸕氣之消魚骨。乃至師子之筋，架作琴弦而彈之，則他一切獸筋所作琴弦、不切而斷。佛說法稱師子吼，乃至法華經是師子吼之第一。<br>　　佛具三十二相。一一之相，皆百福莊嚴。肉髻、白毫等如。因位之華，成就功德等而備三十二相。乃至無見頂相云者，釋迦佛身高丈六，竹杖外道不能量得釋尊身長，欲見佛頂，非其所能及。應持菩薩亦不能見得佛頂，大梵天王亦不能見得佛頂。若問此是何以故，此是釋迦佛過去恭敬父母、師匠、主君，以頂觸地，而感得此相也。<br>　　乃至云梵音聲者，佛之第一相也。小王、大王、轉輪王等，皆備此相之一分，以其一言而國或破或治。宣旨為梵音聲之一分，萬民之萬言，不及一王之一言。則三墳五典等，是小王之言也。治此小國，乃至大梵天王之領三界眾生事，佛之率大梵天王、帝釋等之事，皆依此梵音聲。此等梵音聲成一切經，利益一切眾生。其中，法華經是釋迦如來書顯其志，以音寫成文字者也。佛心悉備於此文字。如種子與苗與草與稻，形雖有異，其心則無不同。<br>　　釋迦佛與法華經文字雖不同，心則一。是以，見法華經文字，須思作是來至生身釋迦如來之前。厚志及此佐渡之國，此事已蒙釋迦佛垂覽。實是孝養之至！恐恐謹言。<br>　　文永九年　月　日　　　　　　　　　　　　日　　蓮　印<br>　　　覆四條三郎左衛門尉大人"
		},
		{
			"_id": "102",
			"name": "經王書",
			"context":
				"經王書<br>（經王御前御書）<br>文永九年　五十一歲作<br>別名：經王誕生御書　<br>　　承惠種種物品，敬謝！<br>　　法華經第八、妙莊嚴王品，說妙莊嚴王與后淨德夫人，得兩太子淨藏、淨眼之導引事。今慶產經王，現世是紹繼家業之孝子，後生又必將是導親作佛者矣。今代為濁世，擾亂之世也。更且，眼前見得世中亂相，眾人今生多值弓箭之難、墮修羅道，後生惡道無疑。然見此經所云，信法華經之人，必可成佛。<br>　　正如所見，此等事發生，原是經文所說。故、晝夜為人言之，不用則可，竟加罪責，誠無理之甚。由古至今，人之就衰也，不用善言，是為常習。日蓮之諫終不為用，世遂衰亡。此全是由於責難法華經、釋迦佛之使，故受梵天、帝釋、日月、四天等之懲治也。<br>　　又、縱令世或滅亡，日本國終必人人來唱南無妙法蓮華經。雖是甚不欲言，於毀妙法之人，須是更強盛為言之也。若幸有餘生，拭目待之可也。<br>　　又、不管如何唱之，為怨日蓮之人，必先墮無間地獄，於經無量劫後，為日蓮弟子而可成佛。恐恐謹言。<br>　　　覆四條金吾大人　　　　　　　　　　　日　　蓮　花押"
		},
		{
			"_id": "103",
			"name": "覆經王書",
			"context":
				"覆經王書<br>（經王殿御返事）<br>文永十年八月　五十二歲作<br>　　其後正盼音信時，忽得專使送來，復承惠贈重寶之錢，於日蓮此身，正合時宜，四海之內，珍貴無逾於此者矣！<br>　　夫經王之事，二六時中，祈於日月天。前日之守護御本尊，希持之勿須臾離身。其本尊，正法、像法二時中，甚至無人傳習，遑言書顯者矣。<br>　　師子王前三後一，臨蟻子與臨猛獸、取勢則同。日蓮書奉守護御本尊之事，亦不遜師子王。經云：「師子奮迅之力」者是也。<br>　　又、於此曼荼羅須善信之！南無妙法蓮華經如師子吼，任何病障不足為禍。於經文可見，鬼子母神、十羅剎女，於持法華經題目之人，必予守護。幸如愛染，福如毘沙門，隨處遊戲無恙，遊行無畏如師子王。十羅剎女中，尤以諦女之守護為深。<br>　　但一切須依信心！雖有利劍，於不前之人無所用也。法華經之劍但為信心勇猛者之用，如虎添翼。日蓮之魂，染墨書成者也。信之、信之！佛意是法華經，日蓮之魂祇在南無妙法蓮華經。妙樂釋云：「以顯本遠壽為其命」。<br>　　經王，當轉禍為福，須出大信心，祈念於此御本尊，何事不可成就耶？「充滿其願，如清涼池」，「現世安穩，後生善處」，何有可疑？容於他日另書。<br>　　於此佐渡國之大難若得赦，當急上鎌倉以相見。思及法華經之功力，不老不死，即在眼前。所嘆者，露命耳！已強盛祈天助汝，希繼淨德夫人、龍女之跡。南無妙法蓮華經、南無妙法蓮華經。恐恐。<br>　八月十五日　　　　　　　　　　　　　　　日　　蓮　花押<br>　　　覆經王福子"
		},
		{
			"_id": "104",
			"name": "呵責謗法滅罪抄",
			"context":
				"呵責謗法滅罪抄<br><br>文永十年　五十二歲作<br>　　來信委細拜悉。因法華經故，前度遭流放伊豆國，此言人或以為逞強，然我內心實是喜悅。<br>　　無始以來，因法華經故，無論事之虛實，若曾入罪，又何為而生作此下愚凡夫耶？今受諸難，一時雖感不樂，然既是為法華經之故，欣然受之，以其得稍減前生之罪業也。須知無始以來十惡、四重、六重、八重、十重、五無間、誹謗正法、一闡提種種重罪，高於大山，深於大海！<br>　　五逆罪之重，凡造一逆，猶感一劫無間之果。人壽由八萬歲，百年減一，如是乃至十歲，又由十歲，百年加一，依次增為八萬歲，是云一劫。殺親者，如此久墮無間地獄，無有間隙，長受大苦。誹謗法華經者，縱是無心，然嫉形於色，戲作譏訾，經雖未書，但於名寄法華經之人若有輕蔑者，必見甚於上舉一劫，而於無數劫，墮無間地獄。<br>　　打罵不輕菩薩者，始雖作此事，其後信伏隨從，崇仰不輕菩薩，若諸天之敬帝釋，我等之畏日月。然而，始訾之大重罪難消，千劫入大阿鼻地獄，二百億劫見棄於三寶。<br>　　五逆與謗法，若以病喻，五逆如霍亂，報急現；謗法如白癩病等，始緩，其後漸漸嚴重。謗法者，多生無間地獄，少數受生六道。生人間時，貧窮下賤，得白癩病等，可見於經文。<br>　　日蓮以法華經之明鏡，引向自身，明見一切，纖毫無隱。過去謗法之事，我身有之無疑。此罪今生不消，未來地獄之苦，胡可得免。<br>　　欲將過去遠遠重罪，如何集聚於今生使其消滅，以免未來大苦？思及此事，則見現世，時當末法，謗法之人，充滿國中。加以，國主是第一誹謗之人，此時不消此重罪，更待何時？日蓮雖是一介之身，若肆力呵責，聲瀰一國，則無量無邊邪法之四眾，豈不將以無量無邊之口，一時還訾！<br>　　其時，國主偏袒謗法之僧等，怨我日蓮，或刎頸，或行流罪。如斯多度之事發生，無量劫之重罪，謀於一生之內盡消之大計，毫無違誤，成如是之此身，所願滿足矣。<br>　　然是凡夫，動輒生悔心。日蓮尚如此，不辨前後之婦女等，各各未能理解佛法，不將如何後悔其追隨日蓮乎！思之心痛。大出意料，乃聞得有較日蓮更為強盛之心志，此事實不平凡。莫非教主釋尊換替各位心中，感淚不止。妙樂大師釋云 記七：「故知末代，一時得聞，聞已生信，事須宿種」，又云 弘二：「運居像末，矚此真文。自非宿植妙因，誠為難遇」。<br>　　妙法蓮華經五字，秘而不宣者，不僅四十餘年，直至門十四品仍是抑而未說。壽量品顯說本果本因之蓮華二字。此五字，佛不付囑文殊、普賢、彌勒、藥王等，而從寂光大地召出地涌之上行菩薩、無邊行菩薩、淨行菩薩、安立行菩薩等，並付囑之。<br>　　儀式不同等閑，寶淨世界之多寶如來，乘七寶之塔自大地涌現。淨三千大千世界外四百萬億那由佗國土，並植高五百由旬之寶樹，盡一箭道。每株寶樹下，敷設五由旬之師子座，十方分身諸佛盡來入座。<br>又、釋迦如來脫垢衣，開寶塔，與多寶如來並座。恰如青天之日月並出，帝釋與頂生王之同在善法堂。此界之文殊等、他方之觀音等，雲集十方之虛空，則如眾星之充滿虛空。<br>　　此時此土，華嚴經之七處八會，十方世界台上之盧舍那佛弟子法慧、功德林、金剛幢、金剛藏等之十方剎土塵點數之大菩薩雲集。方等大寶坊雲集之佛菩薩、般若經之千佛、須菩提、帝釋等，大日經之八葉九尊之四佛、四菩薩、金剛頂經之三十七尊等，涅槃經之俱尸那城集會之十方法界之佛菩薩，與文殊、彌勒等招呼共語，可見此等大菩薩之來會原係習有之事。<br>　　今此四菩薩之出現，縱是貴如釋迦如來之九代本師、三世諸佛母之文殊師利菩薩、號稱一生補處之彌勒等，值此菩薩，不堪並列矣。譬如山樵之交公卿，猿猴之列師子座。<br>　　召來此四菩薩等付囑妙法蓮華經五字。付囑亦非等閑，而現十神力。釋迦作廣長舌，上至色界之頂，諸佛亦復如是。四百萬億那由佗國土之虛空，諸佛之舌如赤虹百千萬億充滿其中，洵是壯觀。如是顯現不思議之十神力，盡出法華經之精髓交付四菩薩，是云結要付囑，慇懃託付於我滅後，授予十方眾生。其後，又現一神力，付囑文殊等自界、他方菩薩、二乘、天人、龍神等，一經乃至一代聖教。<br>　　此五字並未傳授如影隨身，常隨侍佛側之迦葉、舍利弗等，此姑置不論。然，文殊、彌勒等究因何故未能受傳？縱非其器量，亦不可嫌棄，如是疑問重重。佛或嫌他方菩薩與此土緣少；或雖為此土菩薩，而與娑婆世界結緣日淺；或雖為我弟子，然非初發心之弟子等。故四十餘年來，直至門十四品之間，無一人為初發心之弟子，可見唯此四菩薩方是五百塵點劫以來，教主釋尊之弟子，自初發心，未師事他佛，且是未蹈二門之人。<br>　　天台云：「但見下方發誓」，又云：「是我弟子，應弘我法」。妙樂云：「子弘父法」。道暹　　此時此土，華嚴經之七處八會，十方世界台上之盧舍那佛弟子法慧、功德林、金剛幢、金剛藏等之十方剎土塵點數之大菩薩雲集。方等大寶坊雲集之佛菩薩、般若經之千佛、須菩提、帝釋等，大日經之八葉九尊之四佛、四菩薩、金剛頂經之三十七尊等，涅槃經之俱尸那城集會之十方法界之佛菩薩，與文殊、彌勒等招呼共語，可見此等大菩薩之來會原係習有之事。<br>　　今此四菩薩之出現，縱是貴如釋迦如來之九代本師、三世諸佛母之文殊師利菩薩、號稱一生補處之彌勒等，值此菩薩，不堪並列矣。譬如山樵之交公卿，猿猴之列師子座。<br>　　召來此四菩薩等付囑妙法蓮華經五字。付囑亦非等閑，而現十神力。釋迦作廣長舌，上至色界之頂，諸佛亦復如是。四百萬億那由佗國土之虛空，諸佛之舌如赤虹百千萬億充滿其中，洵是壯觀。如是顯現不思議之十神力，盡出法華經之精髓交付四菩薩，是云結要付囑，慇懃託付於我滅後，授予十方眾生。其後，又現一神力，付囑文殊等自界、他方菩薩、二乘、天人、龍神等，一經乃至一代聖教。<br>　　此五字並未傳授如影隨身，常隨侍佛側之迦葉、舍利弗等，此姑置不論。然，文殊、彌勒等究因何故未能受傳？縱非其器量，亦不可嫌棄，如是疑問重重。佛或嫌他方菩薩與此土緣少；或雖為此土菩薩，而與娑婆世界結緣日淺；或雖為我弟子，然非初發心之弟子等。故四十餘年來，直至門十四品之間，無一人為初發心之弟子，可見唯此四菩薩方是五百塵點劫以來，教主釋尊之弟子，自初發心，未師事他佛，且是未蹈二門之人。<br>　　天台云：「但見下方發誓」，又云：「是我弟子，應弘我法」。妙樂云：「子弘父法」。道暹云：「由法是久成之法，故付久成之人」。此妙法蓮華經五字，傳讓此四人。<br>　　而佛滅後，正法一千年、像法一千年，入末法二百二十餘年之間，月氏、漢土、日本、一閻浮提之內，又因有何事而曾未一度出？及而未得傳讓之文殊師利菩薩，至佛滅後四百五十年，於此土弘大乘經，其後由香山、清涼山數度出現，作大僧等弘法。藥王菩薩為天台大師，觀世音為南岳大師，彌勒菩薩為傅大士。迦葉、阿難等，於佛滅後二十年、四十年弘法。而以妙法傳嫡子者，尚未一見。<br>　　二千二百餘年之間，賢王、聖主，立教主釋尊之繪像、木像為本尊。小乘、大乘、華嚴、涅槃、觀經、法華經之門、普賢經等之佛，真言、大日經等之佛，寶塔品之釋迦、多寶等雖多有書之者，然、壽量品之釋尊，無論何處山寺、精舍獨無之。深意難測。<br>　　釋迦如來記作「後五百歲」，未說正像二千年是法華經流布之時也。天台大師之「後五百歲，遠沾妙道」，是期於未來也。傳教大師所書「正像稍過已，末法太有近」等，是說像法之末，尚非法華經流布之時，自言非其時也。以此推量，地涌千界之大菩薩，可將釋迦、多寶、十方諸佛之所傳所囑空置默止乎？<br>　　外典之賢人猶云待時。鳥有名郭公者，僅鳴於四月、五月。經云，此大菩薩必於末法出現，如何思之？瑞相之事，內典、外典多有之，是指必起之事、先有所現者也。所謂「蜘蛛挂則喜事來，鳱鵲鳴則行人至」，小事尚現先兆，何況大事！<br>　　法華經序品之六瑞，乃是超過一代之大瑞；而涌出品更是非其所能比擬之大瑞。故、天台云：「見雨猛知龍大，見華盛知池深」，妙樂云：「智人知起，蛇自識蛇」。<br>　　今、日蓮亦推之，以當智人之一分！昔正嘉元年 太歲丁巳八月二十三日戌亥之刻，大地震；文永元年 太歲甲子七月四日，大彗星。此等是佛滅後二千二百餘年之間，從未出現之大瑞也。是此大菩薩，持此大法出現之先瑞乎？尺池不興丈浪，驢吟風不鳴。若依日本國政紊亂，萬民興嘆，則此大瑞難現。無人知得此乃法華經滅不滅之大瑞也。<br>　　二千餘年之間，惡王受盡萬人譏訾，謀叛者受盡國人仇恨。然而日蓮無有寸失，無論上下，悉加以罵詈、毀辱、刀杖、瓦礫等者，二十餘年之間，無有稍息。此事實非等閑！<br>　　過去不輕菩薩於威音王佛末，多年之間，受盡罵詈，此與其相似。而佛引彼例云，於我滅後，末法亦然。而、近於日本，遠於漢土等，未聞因法華經之故亦有彼事者。人惡日蓮亦不願言，而我自云，意似自讚。然不言，則有令佛語空妄之過。輕身重法既是賢人，故為言之！<br>　　日蓮有似於彼不輕菩薩。國王殺父母，臣民害考妣，上下雖異，同其一因，必墮無間。日蓮與不輕菩薩，位雖有上下，然既是同業，彼不輕菩薩成佛，則日蓮之佛果何疑？彼是受二百五十戒之上慢比丘之罵，日蓮是受持戒第一之良觀所讒訴。彼等其後雖亦歸依，千劫仍墮阿鼻獄。此則今猶未存渴仰，其將歷無數劫乎？可憫、可憫！<br>　　疑云：昔文應元年 太歲庚申七月十六日，就正嘉大地震等事，託宿屋居士，陳於故最明寺居士大人之勘文「立正安國論」，曾就彼法然之選擇，勘言日本國失佛法故，天地作瞋，必起自界叛逆難與他國侵逼難。今云法華經流布之瑞兆，何先後之相違乎？　　答云：善哉！汝之問也。法華經第四云：「而此經者，如來現在，猶多怨嫉，況滅度後」。同第七，重說況滅度後云：「我滅度後，後五百歲中，廣宣流布，於閻浮提」。佛滅後之多怨，可見正是後五百歲，妙法蓮華經流布之時。<br>　　其次又云：「惡魔、魔民、諸天、龍、夜叉、鳩槃荼」。行滿座主見傳教大師云：「聖語不朽，今遇此人。我所披閱法門，授與日本國阿闍梨」。今又如是。末法之始，是流布妙法蓮華經五字、日本國一切眾生孕育佛種之時也。例如下女懷妊王種而諸女作瞋，王頂之珠授予下賤之人，大難豈得不來耶！「一切世間，多怨難信」之經文是也。<br>　　涅槃經云：「聖人蒙難，他國來襲」，仁王經亦復如是 取意。加責日蓮，必更令天地四方大災如雨下，如泉湧，如浪打。害國如大蝗蟲之諸僧等、近臣等，讒訴日蓮彌盛，大難倍來。修羅射帝釋，箭還刺己眼。犯阿那婆達多龍之金翅鳥，出火燒自身。持法華經之行者豈劣於帝釋、阿那婆達多龍耶？<br>　　章安大師云：「壞亂佛法，佛法中怨。無慈詐親，即是彼怨」，又云：「為彼除惡，即是彼親」。<br>　　日本國一切眾生惑於法然「捨閉閣拋」及禪宗「教外別傳」之誑言，思將無有一人得免墮無間大城，乃不憚國主萬民，出大音聲，二十餘年間喚叫，豈劣於直臣之龍逢、比干耶？亦似大悲千手觀音，一時救出無間地獄之眾生歟。火中數子，父母思一時盡予救出，若手少，則慈悲似有先後，故為千手、萬手、億手之父母也！爾前之經如一手二手等，法華經「化一切眾生，皆令入佛道」，乃無數手之菩薩是也。<br>　　日蓮倘如法華經及章安之釋，是日本國一切眾生之慈悲父母也。天雖高，敏耳故得聞。地雖厚，疾目故得視。天地所既知。又、一切眾生罵詈其父母，逐放其父母。此國於此兩三年之間，亂政為前代所未聞，踰法甚矣！<br>　　託付慈母孝養之事，感淚難禁。昔有元重等五童，乃五郡各別異姓之人。結兄弟之契，相好無違，遂積財三千。共嘆上無所親，途中遇老婦乃崇之為母，無一分心之違忤者二十四年。母忽病重不能言。五子仰天嘆云：「是我等孝養心不足，致母病不能言，願天鑒此孝心，使母能言」。<br>　　其時，母語五子云：「我本是太原陽猛之女，嫁同郡張文堅。文堅死。我有一子，名烏遺，七歲時遭亂失散，受汝等五子之養二十四年，未語此事。我子胸有七星文，右足下有黑痣」，語畢死。<br>　　五子送葬途中，遇宰吏出行，遺落記事囊袋，疑是五人取去而加拘禁。吏來問云：「此等何人」？五童答如前述。爾時，吏自上踉蹌而下，仰天泣地，解五人之縛，引至上座，而自道：「我是烏遺。汝等養我之親。此二十四年間，可樂之事雖夥，然每思及慈母之事，樂亦不樂」。<br>　　後為薦舉國主，作五縣之主。五人聚養他人之親，得報如此，何況同父同母之弟妹等，善予照顧，天寧有不予嘉納之理耶！<br>　　淨藏、淨眼，持法華經，導引邪見慈父。提婆達多為佛之敵，盡棄四十餘年諸經，臨終惡相，大地破裂，雖墮無間地獄，以法華經召還，受記為天王如來。阿闍世王雖殺父，然於佛涅槃時，聞法華經，免阿鼻大苦。<br>　　例此佐渡之國，畜生然也。且、法然弟子充滿，較鎌倉之惡日蓮也、百千萬億倍。原以為一日之壽難支，然以各位厚意得撐持至今。以是推量，釋迦、多寶、十方之諸佛、大菩薩既供養恭敬法華經，此佛、大菩薩必日日、夜夜、十二時告知各位之父母矣。今日能得主君之寵愛，莫非出於父母之加護乎？<br>　　兄弟勿僅以兄弟思之，可視同我子。同為子也，梟鳥之子食母，破鏡之獸食父。汝子四郎雖是奉養父母之子，若為惡則成得何用。雖是他人，若互語交心，亦可為汝捨命。視弟等如子，今生得助，人亦稱道不已。視妹等如女，何能不得其孝養？<br>　　流此，思當無有一人來訪矣。然、同行者不下七八人，上下資糧，若非各位為計，無能活矣！是以悟覺法華經文字深入各位之身，乃成此助。縱世亂如何，唯求法華經、十羅剎永為各位之助，如使彼濕木生火、乾土出水然，吾強盛祈之！事繁擱筆。　　　<br>　　　覆四條金吾大人　　　　　　　　　　　日　　蓮　花押"
		},
		{
			"_id": "105",
			"name": "免與同罪抄",
			"context":
				"免與同罪抄<br>（主君耳入此法門免與同罪事）<br>文永十一年九月　五十三歲作<br>與四條金吾　　　　　　　　<br>別名：與同罪事　　<br>　　錢二貫文，敬領。<br>　　有情第一之財，無逾於命。奪此者，必墮三途。是以，輪王持十善，其始為不殺生戒；佛於小乘經之始，說五戒，其始為不殺生戒。大乘、梵網經之十重禁，其始不殺生。法華經壽量品，當於釋迦如來不殺生戒之功德之品。殺生者，三世諸佛棄之，六欲天亦不為守護。此由世間學者知之，日蓮亦粗粗知之。<br>　　但殺生有其詳細。彼被殺者之失有輕重。殺我父母、主君、我師者，如還害之，雖同是殺生之罪，重罪還為輕罪，此世間學者之所知。但供養法華經之敵，縱身是大慈大悲之菩薩，必墮無間地獄。五逆之罪人，怨彼者，必受生人天。<br>　　仙豫國王、有德國王，討伐五百、無量法華經之敵，今成釋迦佛。其弟子迦葉、阿難、舍利弗、目連等無量眷屬，是彼時作先鋒、破敵陣、或殺、或害、或隨喜之人也。覺德比丘成迦葉佛，其時是勸有德國王等，對法華經之敵，須視之如父母宿世之仇，是大慈大悲之法華經行者也。<br>　　今世與彼之世相當。國主若見用日蓮之言，當亦賢同彼等矣，不但未見用，反夥同法華經之敵，舉一國而責日蓮。上自一人，下及萬民，皆成勝於五逆之謗法人矣。各各亦是彼之同黨，心或同意日蓮，身則有別，與同罪之事難免，因以此法門訴於主君之耳，實是可貴！縱今尚不見用，君之與同罪，已得免矣。<br>　　此後，務須慎口。諸天必當為君守護，我亦禱之。<br>　　此心，慎之、慎之！憎君而為狙伺之人，其必更甚矣！酒宴，夜間希一概停止，但可共夫人把盞，又有何不足。日間與他人之宴飲，亦不可疏忽。離酒，則敵無可伺之隙。務多多留意焉！恐恐謹言。<br>　　九月二十六日　　　　　　　　　　　　　日　　蓮　花押<br>　　　覆左衛門尉大人　"
		},
		{
			"_id": "106",
			"name": "覆四條金吾夫人書",
			"context":
				"覆四條金吾夫人書<br>（四條金吾殿女房御返事）<br>文永十二年正月　五十四歲作<br>別名：夫婦同心御書<br>　　所詮，使日本國一切眾生目亂神迷之邪法，無逾於真言師矣！此且置之。<br>　　十喻雖見其是說一切經與法華經之勝劣，佛之本意不如是。一切經之行者與法華經之行者列而較之，法華經行者如日月等，諸經行者如眾星燈炬，方是其所欲說之意也。何以知得此事，第八譬下有最要之文焉。所謂此經文云：「有能受持，是經典者，亦復如是。於一切眾生中，亦為第一」。此二十二字是一經第一之肝心，一切眾生之眼目。文意是謂，法華經行者如日月、大梵王、佛，大日經行者如眾星、江河、凡夫，乃經文所說。是以，此世中不論男女僧尼，持得法華經之人，即是一切眾生之主，佛所垂覽，亦梵天、帝釋之所仰慕者乎！喜不勝言。<br>　　又此經文，朝夕讀誦，日夜尋思，乃覺其所指當非平常之法華經行者。「是經典者」之「者」字，訓作「人」，則其是指此世中之比丘、比丘尼、優婆塞、優婆夷中，信奉法華經之眾人乎？實不然也。其次之經文，佛一再言此「者」字，說「若有女人」。日蓮閱法華經以外之一切經，總不思作女人。有經定女人為地獄使，有經說是大蛇，有經謂如曲木，有經稱焦佛種者。<br>　　非祇佛法，外典有名榮啟期者，好言三樂，其中有無女樂者，謂於天地中不生作女人為一樂也。又說禍起於三女。唯有此法華經，說持此經之女人，勝於一切女人，甚至，勝於一切男子。<br>　　所詮，縱是盡受一切人之誹謗，但得見愛於心愛之夫，女人於願足矣。一切人，憎者任其憎之，但得釋迦佛、多寶佛、十方諸佛，乃至梵王、帝釋、日月等之垂愛，又何所苦哉？但得法華經之稱美，又何所苦哉？<br>　　今以三十三之厄年，送來布施，已為奉申於釋迦佛、法華經、日天之寶前。<br>　　人身左右二肩，分有神守，一是同名神，二是同生神。此二神是受梵天、帝釋、日月之命而為人守護者，入母腹內起，終其一生，如影如目，隨附不離，人有作惡為善，雖如塵露之微，悉訴於天。此出於華嚴經文，止觀第八、天台大師述之。<br>　　但見信心薄弱者，縱是持得法華經之女人，亦捨之也。例大將軍心弱，從者亦不勇。弓弱弦弛、風徐波微，自然之道理也。<br>　　而左衛門以在俗之身，為日本無人可與比肩之法華經行者，牽手而為其偶者，乃日本第一女人。豈不足當於為法華經之龍女耶？佛當亦如是思之。女之文字也有依附之義。藤之附於松，女之依於男，今當亦以左衛門大人為師，使導往歸法華經也。<br>　　又、三十三之厄，必轉為三十三之福。「七難即滅，七福即生」者此也。必顯年少、福重至也。惶恐、惶恐！<br>　　正月二十七日　　　　　　　　　　　　　日　　蓮　花押<br>　　　覆四條金吾夫人　　　"
		},
		{
			"_id": "107",
			"name": "覆四條金吾書其三",
			"context":
				"覆四條金吾書其三<br>（四條金吾殿御返事）<br>文永十二年三月　五十四歲作<br>別名：此經難持書　　　　　<br>　　此經難持之事。辨阿闍梨言，貴君語彼：「聞信持此經者可得『現世安穩，後生善處』。自去年，以至今日，如其所言而信持，不但未見安穩，而大難如雨來」。此言果真？抑或是辨公誑語耶？不究虛實，藉此且袪不審。<br>　　法華經文說：「難信難解」者此也。聽受此經之人夥矣。誠如所聞大難來時，憶持不忘之人蓋稀焉！受易持難，而成佛在持。持此經之人，須知必將遇難而持之。「則為疾得、無上佛道」之事不可致疑也。<br>　　念念於三世諸佛之大事之南無妙法蓮華經，云持也。經云：「護持佛所囑」。天台大師云：「信力故受，念力故持」。又云：「此經難持，若暫持者，我即歡喜，諸佛亦然」。<br>　　火加薪時則旺，大風吹則求羅倍增。松齡長及萬年，故枝為曲。法華經行者如火、如求羅，大難如薪、如風。法華經行者是久遠長壽之如來，修行之枝，為折為曲之事無疑也。此後於「此經難持」之四字雖暫時不得忘卻也。恐恐。<br>　文永十二年乙亥三月六日　　　　　　　　　日　　蓮　花押<br>　　　四條金吾大人"
		},
		{
			"_id": "108",
			"name": "王舍城事",
			"context":
				"王舍城事<br><br>建治元年四月　五十四歲作<br>與四條金吾　　　　　　　<br>　　錢一貫五百文，拜領。<br>　　燒亡事詳細奉聞，欣喜不已。大火事是仁王經七難中第三之火難，法華經七難中第一之火難。<br>　　夫利劍不砍虛空，大水、火不能燒。聖人、賢人、福人、智者，火不能燒。例月氏王舍城之大城，有在家九億萬戶，七度起大火，燒毀殆盡，萬民歎而欲作逃亡，大王歎喟不已。其時，有賢人云，七難大火之事，是聖人去國，王之福盡時出者也。然、此次大火，萬民被災，而火不近王宮。故知，非王之咎乃萬民之失。是以，如以萬民之家，號王舍，火神敬其名，將不為禍矣。王然其言，遂名為王舍城，其後火災遂止。可知大果報之人，大火不燒也。<br>　　而此度王城已燒，可知是日本國果報將盡之兆也。此國大謗法之僧等強盛祈念欲降伏日蓮，故災禍彌起。更者，名顯其體，名兩火法師良觀之謗法聖人，鎌倉上下之師。一火留身，極樂寺燒成地獄寺，一火放於鎌倉，宮殿焚燬。又一火燒失現世之國，此是先示未來日本國師弟俱墮無間地獄，必受阿鼻烈燄所焚之兆也。愚癡法師等不用智慧者之言，是如此下場。可憫、可憫！前函已有奉陳。<br>　　承贈馬，牧於野，得偶已產栗毛小馬，至盼得君一顧也。<br>　　名越之事，此間亦頗有所聞。有人偶值之，見其於理具法門，自讚過多，遂痛加破折云。<br>　　又、夫人之祈願事，雖於法華經未有所疑，當是信心薄弱歟。貌似如法信心之人，究其實我見未必然者，亦多有之矣，當亦君之所知。何況女人之心，風雖可繫，而心難捉。祈願而未得遂者，是弓強而弦弱，雖有刀劍，無奈持之者畏怯耳！不可歸咎於法華經也。望能於念佛及持齋，我棄之，亦盡力勸人離之，如左衛門大人因此而受人之憎也。希詳細語之於夫人。看似對法華經有所信用，然可曾對法華經之敵，視同娼女，思加防範者耶？<br>　　一切事背父母、違國主，定以不孝而受天責。但倘為法華經之敵，不用父母、國主之事，正是孝養、報國恩也。<br>　　是以，日蓮自見得此經文，雖父母伸手制止，師匠擯棄，更蒙鎌倉大人二度罪責，既至刑場待斬，然終不畏縮，故今、日本國之人亦有謂我有其道理焉！日本國不用國主、父母、師匠之言，而竟獲天助者，捨日蓮外，亦有其人歟？<br>　　此後希觀之！譏日蓮之法師輩，為日本國祈禱，是國亡日蹙矣！其終逢重責時，上自一人，下及萬民，悉成髻髮者之奴，悔之莫及矣！後世且莫論，今生為法華經之敵者，已陳明於梵天、帝釋、日月、四天降罰示眾矣。日蓮之是否為法華經行者，可於此觀之。<br>　　作言如是，國主等當以為是此法師之威脅矣！然此非出於憎，乃以大慈大悲之力，欲使其無間地獄之大苦得消於今生者也。章安大師云：「為彼除惡，即是彼親」。此言是國主之父母，一切眾生之師匠也。欲述之事雖多，就此擱筆。<br>　　又，麥白米一馱、薑，謝領。<br>　　建治元年乙亥卯月十二日　　　　　　　　日　　蓮　花押<br>　　　覆四條金吾大人<br>"
		},
		{
			"_id": "109",
			"name": "覆四條金吾書其四",
			"context":
				"覆四條金吾書其四<br>（四條金吾殿御返事）<br>建治元年七月　五十四歲作<br>別名：法論心得御書　　　<br>　　專使來，喜甚！又，柑子五十、鵝目五貫文，敬領。已為閤府各位供養於寶前。<br>　　又來信云，前十六日遇某僧時，曾共論議諸法實相之法門。今經是出世之本懷，一切眾生皆成佛道之根元者，只此諸法實相之四字，其外全無。是以，傳教大師，凌萬里之波濤而相傳者，亦此文耳。「一句萬了之言」者是矣。<br>　　當世，天台宗開會之法門，亦是惡解此經文，而發之邪義也。唯持此經，唱南無妙法蓮華經，信「正直捨方便，但說無上道」，是云諸法實相開會之法門也。其故，釋迦佛、多寶如來、十方三世諸佛，是奉為證人者也。善希如是信之，有得於心，諸法實相之四文字，須時時體味也。<br>　　良藥更有雜以毒物之事耶？潮中復能取出河水耶？月、夜出，日、晝出，此事得有爭議耶？此後須如此有得於心，而作問答。但不須為瑣細之論議也。若猶有所饒舌，可告之，與我等之師日蓮法師共話法門何如？笑而一再語之可也。<br>　　書及法門之事，竟疏略供養之厚意，至謝、至謝！委細容另申。<br>　　建治元年乙亥七月二十二日　　　　　　　日　　蓮　花押<br>　　　覆四條中務三郎左衛門尉大人"
		},
		{
			"_id": "110",
			"name": "致北條時宗書",
			"context":
				"致北條時宗書<br>　　<br>文永五年十月　四十七歲作<br>　　謹言奉陳。伏聞正月十八日，西戎大蒙古國之牒狀到來。日蓮先年曾集諸經之要文，勘撰立正安國論，一如其旨，符合無有少違。日蓮當於聖人之一分，以知未萌故。<br>　　是以，重以此事奉陳，望急止建長寺、壽福寺、極樂寺、多寶寺、淨光明寺、大佛殿等之歸依。不然，則必又重見四方之來責。務速為調伏蒙古國人，致我國於安泰。調伏彼等之事，非日蓮不可。諫臣在國，則其國正；諍子在家，則其家直。國家安危，在於政道之直否；佛法邪正，依經文之明鏡。<br>　　夫此國是神國也。神非禮不受。天神七代、地神五代之諸神，及其外之諸天善神等，是擁護一乘之神明，且以法華經為食，以正直為力。法華經云：「諸佛救世者，住於大神通，為悅眾生故，現無量神力」。於彼棄捨一乘之國，善神豈得不為怒耶？仁王經云：「一切聖人去時，七難必起」。彼吳王不納伍子胥之言，遂亡其身；桀紂失彼龍蓬、比干，乃喪其國。今、日本國將受侵於蒙古國，豈不為歎，豈不為驚！日蓮奉陳之事，若不見用，其必有後悔之日矣。日蓮為法華經之使也。經云：「則如來使，如來所遣，行如來事」。三世諸佛之事者，法華經也。<br>　　此旨分別奉陳於各方，齊集一所，有所評議後，務望報覆。所詮，拋彼萬祈，召來諸宗，使共於御前，一決佛法之邪正也。不識澗底之長松，是良匠之誤；不見闇夜之錦衣，乃愚夫之昧耳！<br>　　三國佛法之分別，皆行之於殿前。所謂阿闍世王、陳隋、桓武是也。此非日蓮之私曲，祇因胸懷大忠，非為我身而言之者。為神、為君、為國、為一切眾生，而不得不為言者也。恐恐謹言。<br>　　文永五年 戊辰十月十一日　　　　　　　　　 日　　蓮　花押<br>　　　奉陳<br>　　　宿屋居士大人"
		},
		{
			"_id": "111",
			"name": "唱法華題目抄",
			"context":
				"唱法華題目抄<br><br>文應元年五月　三十九歲作<br>於鎌倉名越　　　　　　　<br>　　有人問予云：世間道俗，雖不辨法華經文義，但受持一部、一卷、四要品、自我偈、一句等，或自讀寫，或使人讀寫；或不自讀寫，但向經合掌禮拜、香華供養；或雖無如上行事之人，見他人行事，稍起隨喜之心，悅此經之弘於國中。以如此僅微之事，能否不招世間之罪，而受功德，如小乘初果聖人，多度出生人天而不墮惡道者然，常受生人天，終成有心得於法華經者，往生十方淨土，或於此土即身成佛耶？願聞其委細。<br>　　答云：雖非可辨如是文義之身，以法華經、涅槃經及天台妙樂之釋意推量之，縱是須臾信受法華經，不稍生謗之人，當不致受餘惡之牽而墮惡道。但有稱作惡知識，略知權教之人，佯作智者，婉其詞謂法華經難適我等之機，人以為真，而捨棄隨喜法華經之心，移心餘教，終至一生不再回歸法華經者，當亦有墮於惡道之事。<br>　　問云：所云不能無疑。果真有其事否耶？依法華經所說、智者所言，昔三千塵點劫之當初，有名大通智勝佛者，其佛為凡夫時，生王子十六人。彼等之父王成佛，說一代聖教，十六王子亦出家，為父佛之弟子。大通智勝佛說法華經畢、入定，十六王子之沙彌於其前，交替講說法華經。聽聞其所說者不知幾千萬人，當座得悟者入不退之位。又有於法華經略獲心得結緣之眾，其人等於當座中間未入不退之位，經三千塵點劫。其間，又遍歷輪迴六道四生，今於釋迦如來說法華經，而入不退之位。所謂舍利弗、目連、迦葉、阿難等是也。更有信心薄者，當時固不覺，經未來無數劫，猶渾然未知。此非我等亦是與大通智勝佛十六人結緣之眾乎？<br>　　此等結緣之眾，天台妙樂定為是合於名字、觀行之位者。名字、觀行之位，是辨一念三千之義理，凝十法成乘之觀，善能思辨義理之人。云一念隨喜、五十展轉者，如天台妙樂之釋，定為皆是觀行五品之初隨喜位，非博地之凡夫。然我等是末代一字一句等之結緣眾，不知一分義理，豈得不經歷無量世界之塵點劫乎？此全是理深解微之故，教至深、機實淺所致也。<br>　　是以，不如祇唱彌陀名號，順次生皆往生西方極樂世界，得永不退之無生忍，於阿彌陀如來、觀音、勢至等說法華經時，聞而得悟。而彌陀本願，不論有智、無智、善人、惡人、持戒、破戒，祇一念唱者，臨終時，彌陀如來必依其本願故來迎。以此思之，於此土捨法華經之結緣，欲往生淨土，是為免經億千世界之塵點，而疾悟法華經也。不具法華經根機之人，於此穢土，如不放下法華經而一心念佛，難得法華經之證。極樂之業不定，懸於中間，豈不翻成輕忽法華經之人乎！此說如何？再者，如今之所聞，僅稍有法華經之結緣，但得免墮於三惡道，猶未能出六道之生死。雖不知念佛之法門是何義理，但唱奉彌陀名號，即得往生淨土由，可見彌陀名號遠尊於法華經矣。<br>　　答云：所言誠是可貴，既是智者之言，宜有可信，然若果如其言，則稍有不審在焉。大通結緣者粗粗論之，雖可釋為名字觀行者，實應定為名字即之位者，且是退大取小者，捨法華經，移于權教，其後墮惡道，正是誹謗而捨法華經者也。縱看似知曉義理者，倘作謗法之人，須經三千塵點、無量塵點者乎？五十展轉、一念隨喜之人，釋為觀行初隨喜之位者，是謂末代我等之隨喜，不得入於彼等之隨喜者耶？言天台妙樂釋此為初隨喜之位，是否定又可釋為名字即者耶？<br>　　所詮，細究所述之義，言之惶恐，豈得脫於謗法之一分耶！其故，說法華經難適於我等末代之機者，是謂末代一切眾生，行法華經於穢土是無益者耶？若是如此，末代一切眾生中聞得此語，既信法華經者須即捨離，未行者不可思行，倘存有隨喜之心亦難免於謗法之分，若一切眾生為謗法者，再是如何念佛，其往生亦將不定！又唱彌陀名號，必得往生極樂世界之說，出於何經論，希示其證據以服人心。是真實有力之證文耶？若不然，其義不可恃矣！<br>　　正如前之所言，信法華經者，雖未得其解，不墮三惡道。出六道事，無一分之解者，果為難事耶？但值惡知識，壞法華經隨喜之心者，此力所不及歟！<br>　　問云：又於所言感覺驚異者，稱法華經難適於末代凡夫之機者是智者之言，果其如是，如今所說，雖唱彌陀名號，而讒疏法華經，致不遂往生，更墮惡道，此豈非一等大事。蓋大通結緣者，以謗法之故，輪迴六道，亦名字即之淺位者也。又一念隨喜、五十展轉者，亦稱是名字觀行即位，其釋見於何處耶？願聞其委細。又不知義理者，稍信法華經，除非依惡知識之教，捨法華經，改歸權教，否則其人縱受世間惡業牽引，亦不墮惡道之說，有何證據？又所問「無智者之念佛往生，何所見而言之者耶」！事誠新鮮。雙觀經等之淨土三部經、善導和尚等之經釋，明白可見，何有可疑？<br>　　答云：言大通結緣者，是退大取小之謗法者、名字即者，決非私義。天台大師文句第三卷釋云：「聞法未度，而世世相值，于今有住聲聞地者，即彼時結緣眾」。妙樂大師疏記第三，再述此釋之意云：「但未入品，俱名結緣故」。其意謂大通結緣者，是名字即者也。又天台大師玄義第六，釋大通結緣者云：「若信若謗，因倒因起，如喜根雖謗，後要得度」。文意是謂，大通結緣者經三千塵點，是謗法者也。釋謂如勝意比丘之謗喜根菩薩。五十展轉之人亦有釋為五品初之初隨喜位者，亦有釋為初隨喜位前之名字即者。疏記第十云：「初法會聞，容是初品；第五十人，必在隨喜位初人也」。文意謂，初會聞法之人，必在初隨喜位內；第五十人，是初隨喜位前之名字即也。<br>　　此外，五種法師中，受持、讀、誦、書寫之四人為自行之人，大經之九人中，其前四人是無解者也。解說是化他，後之五人證是有解之人。疏記第十，釋五種法師云：「或全未入品」，又云：「一向未入凡位」。文意是謂，五種法師雖釋為觀行五品，亦可釋為五品已前之名字即位。如此等之釋可知，雖為不知義理之名字即之凡夫，其隨喜等之功德，亦入於經文一偈一句、一念隨喜者、五十展轉等之內歟。更何況譬喻品詳道不信此經之謗法者罪業，法師品則說謗持經者之罪。而信此經者之功德，則說於分別功德品、隨喜功德品。謗法者違背之義也，隨喜者隨順之義也。容或不知義理，而仍以一念為貴，違背乎、隨順乎？端視所取。<br>　　又、末代無智者僅微之供養隨喜功德，不載於經文乎，如何？加之，天台妙樂之釋意，是謂有其他人師，對法華經，乃至童子戲、一偈一句、五十展轉者，釋為是如爾前諸經之上聖行儀，定為謗法者。更以我見釋之，謂法華經是高取於機，迷惑末代造惡之凡夫，非是自語相違乎？故、妙樂大師釋五十展轉之人云：「恐人謬解者，不測初心功德之大，而推功上位，蔑此初心，故今示彼行淺功深，以顯經力」。文意是謂，佛恐人誤以為法華經是祇為利智精進、上根上智之人而說，故特張顯下根下智末代無智者些微隨喜功德，勝過四十餘年諸經之大人上聖之功德，而說五十展轉之隨喜。故、天台之釋，較量外道、小乘、權大乘，謂法華經最下之功德，猶勝于彼。<br>　　其故，阿竭多仙人，十二年間，留恆河之水於耳；耆兔仙人，一日之中，吸盡大海之水。如此等得通之仙人，與小乘阿含經三賢淺位，未得一通之凡夫相較，劣其百千萬倍矣！得三明六通之小乘舍利弗、目連等，與華嚴、方等、般若等諸大乘經未斷三惑，未得一通，僅聞一偈一句之凡夫相較，又劣百千萬倍。習極華嚴、方等、般若經之等覺大菩薩，與僅稍稍結緣法華經，未斷三惑，無惡不造之末代凡夫相較，又劣百千萬倍矣！釋文顯然。而當世念佛宗等人，自身為權教之機，不信實經者，如方等、般若時之二乘，應自知其恥，然全無其義。更有甚者，世間道俗中，稍讀觀音品、自我偈等，偶為孝養父母而有寫經一日之事，便作讕言，稱善導和尚謂念佛而兼行法華經是為雜行，百中一二，千中三五，罕有得之者，甚至稱千中無一，更何況智慧第一之法然上人，譬稱行法華經者，為著祖父之履，或為群賊。侮蔑如此，作是言之師弟等，其得免招阿鼻烈焰之苦耶？<br>　　問云：是以何種姿態言語，於世間詆毀法華經者耶？誠其可畏矣。<br>　　答云：其始也、駕言於智者，終為詆毀法華經之惡知識語。末代滅失法華經者，自命有得于一代聖教，而心實未辨於權實二經，身帶三衣一鉢，或隱居于阿練若，儼若智者，使世人誤信其深知法華經，道俗尊之如三明六通之阿羅漢，是此等人將滅失法華經也。<br>　　問云：其證據如何？<br>　　答云：法華經勸持品云：「有諸無智人，惡口罵詈等，及加刀杖者，我等皆當忍」。妙樂大師釋此文之意云：「初一行，通明邪人，即俗眾也」。文意是謂，最初一行，是指在家之俗男俗女受惑于權教之比丘等而為敵。經云：「惡世中比丘，邪智心諂曲，未得謂為得，我慢心充滿」。妙樂大師釋此文之意云：「次一行，明道門增上慢者」。文意是謂，惡世末法權教諸比丘，慢稱我得佛法，行法華經者，是為敵也。<br>　　經云：「或有阿練若，納衣在空閑，自謂行真道，輕賤人間者。貪著利養故，與白衣說法，為世所恭敬，如六通羅漢。是人懷惡心，常念世俗事，假名阿練若，好出我等過。而作如是言：此諸比丘等，為貪利養故，說外道論議，自作此經典，誑惑世間人，為求名聞故，分別說是經。常在大眾中，欲毀我等故，向國王大臣，婆羅門居士，及餘比丘眾，誹謗說我惡，謂是邪見人，說外道論議」。大師釋此文云：「三七行，明僭聖增上慢者」。經及其釋之意是謂，惡世中多有比丘，身帶三衣一鉢，居阿練若，行儀如大迦葉等三明六通之羅漢，受在家諸人敬仰，吐一言，人思之以為是如來之金言，向國王、大臣等，讒言法華經行者，指稱是邪見之人，法門為邪法，竭力詆毀。<br>　　以上三人中，較第一俗眾之譏毀，第二邪智比丘之譏毀更為難忍。而較第二之比丘，則第三大衣阿練若之僧為猶甚。此等三人，是以當世權教為範本之文字法師，信彼諸經論言語道斷之文之暗禪法師，及信從彼等之在俗者也。彼等因不辨四十餘年諸經與法華經之權實文義，故于華嚴、方等、般若等之心佛眾生、即心是佛、即往十方西方等之文，與法華經之諸法實相、即往十方西方之文，見其語同，而不知其義理有別。或者見及諸經之「言語道斷，心行所滅」之文，而生邪念以為一代聖教，未宣如來之真實。故、惡鬼入此三人，損末代諸人，破其國土也。故、經文云：「濁劫惡世中，多有諸恐怖，惡鬼入其身，罵詈毀辱我……不知佛方便，隨宜所說法」。文意謂，濁惡世時，比丘不知我所信之教，是佛之方便隨宜法門，而對識得權實之辨者，漫加詈罵。是惡鬼入其身而渾不知覺耳！是以，末代愚人所畏之事，較諸刀杖、虎狼、十惡、五逆等，乃是墮身於俗侶之倫，徒知尊崇三衣一鉢之暗禪比丘及權經比丘，而憎視實經者也。故、涅槃經二十二云：「於惡象等，心無恐怖；於惡知識，生怖畏心。何以故？是惡象等，唯能壞身，不能壞心；惡知識者，二俱壞故……為惡象殺，不至三趣；為惡友殺，必至三趣」。此文之意，章安大師釋之云：「諸惡象等，但是惡緣，不能生人惡心。惡知識者，甘談詐媚，巧言令色，牽人作惡。以作惡故，破人善心，名之為殺，即墮地獄」。文意是謂，惡知識者貌作和善，巧言騙彼愚人，壞人善心者也。<br>　　總之，涅槃經之心是謂較彼十惡、五逆者，謗法、闡提者更可畏也，諄諄告誡。闡提之人者，是疏謗法華經、涅槃經者也。當世之念佛者等，稱其深知法華經之由，以因緣譬喻釋之，人遂深信其言，而後彼則謂因此經高貴，末代眾生機淺所不及，譬如強弓重鎧，無用于畏怯者。於是，無智之道俗思以為然，遂移心於實不可遂之權教，稍與法華經結緣者翻悔，且向行法華經之人不願隨喜，故師弟俱成謗法者。因之，謗法眾生，充滿國中。遇有欲營佛事、供養法華經、修追善者，則有行念佛等謗法邪師之僧來，謂法華經難適末代之機故，施主等信其為實，其間，益增過去父母、夫婦、兄弟等之地獄苦，孝子反成不孝、謗法者矣！聽聞之諸人亦隨喜邪法，成惡魔眷屬。<br>　　日本國中«¸人，似行佛法而實不行佛法。而真知佛法之智者，受棄于國人，守護善神不得嘗於法味故，盡失威光，止其利生，捨此國而去他方。惡鬼得便，化入國中，震動大地，興起惡風，惱怒一天，摧損五穀，故有飢荒，而人之五根，鬼神入而奪其精氣，是名疫病。一切諸人因無善心，多墮惡道，此全是信惡知識教之故。仁王經云：「諸惡比丘，多求名利，於國王、太子、王子前，自說破佛法因緣、破國因緣。其王不別，信聽此語，橫作法制，不依佛戒，是為破佛、破國因緣」。文意是謂，末法諸惡比丘，於國王、大臣之前，似圖國之安穩，而終致國損；似圖弘揚佛法，而反失佛法。國王、大臣，不深悉此由，信受其言故，終至破其國，失佛教之意云。此時，日月失度，時節不正，夏冷冬溫，秋吹惡風，日月赤出，非望朔而見日月蝕，或有二、三等多日出現，大火、大風、彗星等起，飢饉、疫病等流行。國遭損，人墮惡道者無過於惡知識乎！<br>　　問云：始稱是智者所語，實由於對後世之事有疑故，欲定其善惡者也。今已知彼義可畏，然不通一文如我等者，如何致信於法華經耶？又、此心得定於何處耶？<br>　　答云：此身之所言，殆以為尚未為一定者耶？其故，君以為如此言之者，莫非天魔波旬、惡鬼等入身，破人之善法門者耶？世人多誤以為略具聰明者便是智者也。<br>　　問云：誠如所言，不能無疑者，我身本是愚者，雖有眾多智者之言，奈疑而不能致信，其將空過此一生耶？<br>　　答云：佛遺言明說「依法不依人」，縱是何等貴人，不如經說者，終不堪信用也。又說「依了義經不依不了義經」，愚癡之身，不辨一代聖教之前後淺深，須依了義經。了義經不了義經甚多。阿含小乘經是不了義經，華嚴、方等、般若、淨土之觀經等是了義經。又、四十餘年之諸經與法華經相對是不了義經，法華經是了義經。涅槃經與法華經相對，法華經是了義經，涅槃經是不了義經。大日經與法華經相對，大日經是不了義經，法華經是了義經。故示人須捨四十餘年之諸經、並涅槃經，而依法華經為師匠。須知法華經如國王、父母、日月、大海、須彌山、天地也；諸經是宰輔、大臣、公卿，乃至萬民、眾星、江河、諸山、草木等。我身是末代造惡之愚者、鈍者、非法器者，國王之助民勝于臣下，父母愛子勝于他人，日月光明勝于眾星，謂機不適於法華經者，須知餘經更無力為其助矣！<br>　　又，釋迦如來與阿彌陀如來、藥師如來、多寶佛、觀音、勢至、普賢、文殊等一切諸佛菩薩，是我等之慈悲父母，此諸佛菩薩教化眾生之慈悲極理，須知祇在于法華經也！諸經未說顯救助惡人、愚者、鈍者、女人、根缺等者之秘術，法華經之殊勝于一切經者端在此處。而當世學者，雖讚稱法華經勝于一切經，而又謂不適於末代之機，人皆信之，此豈非謗法之人耶？於此祇須一言即可破折。須知欲破壞法華經文字者，終不能破壞法華經之心，又以世間惡業而作讒間，人不用之。而以相似之權經義理為讒間，人皆受誑。<br>　　問云：或有智者作言，四十餘年之諸經，與八年之法華經，就其成佛一事言，爾前為難行道，法華經是易行道；而就往生一事言，則同為易行道，書寫、讀誦法華經，即可往生十方淨土、阿彌陀佛之國。依觀經等諸經，祇唱彌陀名號者亦得遂往生，但視機緣之有無，不須諍議。唯唱彌陀名號，其行較易，日本國中習行已久，較法華經等之餘行為易，然否？<br>　　答云：所言法門或係如此，世間之人或亦多以為然。但、我身於此義猶有不審，其故已如前說。末代凡夫，稱作智者，不可憑也，舉世不足與上代智者相並，故稱作愚者，亦不可賤視。經論之證文，顯然俱在。<br>　　夫無量義經乃為說法華經之序分也。是以始自寂滅道場，至今常在靈山之無量義經，舉其詳細年月日數乃四十餘年也。舉其間所說之經，華嚴、阿含、方等、般若也。所談法門是三乘、五乘所習法門也。定其修行時節，「宣說菩薩歷劫修行」云。於分隨自意與隨他意，判定隨他意所說四十餘年諸經與八年間所說 隨自意，語同義異者，是謂文辭雖一，而其義各有不同也。成佛途徑各別而往生則一之說亦不盡然。華嚴、方等、般若、究竟最上之大乘經、頓悟、漸悟法門，說皆未顯真實。即此大部諸經猶未顯真實，何得淨土三部經等之往生極樂，獨不在未顯真實之內耶？更者，不僅明指諸經，且更道出年月日數耶？然華嚴、方等、般若等之彌陀往生既是未顯真實之事無疑，豈有觀經之彌陀往生不在「多留難故」之內耶？若隨自意之法華經往生極樂，定其為與隨他意觀經之往生極樂同為易行道，且更定為同在易行中，觀經之念佛往生更為易行，則有權實雜亂之失、為大謗法。<br>　　且、如滴水匯流而成大海，微塵累積以為須彌，必致權經之人漸漸更遠實經，實經之人反墮權經，權經之人漸次充滿國中，止其隨喜法華經之心，遂如國中無王，人失其神然。法華、真言之諸山寺荒圮，諸天善神、龍神等一切聖人捨國而去，惡鬼得便而亂入，惡風狂吹，五穀不收，疫病流行，人民等流離失所。此七八年前，諸行永不往生，善導和尚定其為千中無一，且於選擇集教人拋棄諸行，行之者擬之如群賊，如此放言。又此四五年後，如選擇集勸人者，以謗法之罪，師檀共墮無間地獄，稱此見於經文之法門出現。其始也、念佛者悉舉以為不思議，罵其稱念佛者墮無間地獄者乃惡人外道等。及其于念佛者墮無間地獄一語有所探究，各各詳細翻閱選擇集，其是否確為謗法之書，而放棄千中無一之惡義，念佛者乃改作諸行往生之說。雖然，亦唯口道之而已，心中仍未去其千中無一之念也。在家愚人不知其內心之謗法，受騙于諸行往生之說，以為念佛者未謗法華經也。稱道其毀謗法華經之由來是出自聖道門之人，毋寧是僻事耶；是乃較稱一向諸行為千中無一者之謗法心為更甚者也。佯作無罪而又誑人專弘念佛，全是天魔之計謀也。<br>　　問云：有天台宗人立此事者矣。天台大師以爾前與法華相對而嫌爾前，其義有二。一約部，四十餘年之部與法華經之部相對，爾前粗、法華妙，故立之。二約教，教分粗妙；華嚴、方等、般若等之圓頓速疾法門，歎為妙；華嚴、方等、般若等之三乘歷別修行法門，名為前三教，嫌為粗。惟不嫌圓頓速疾之部份，以為是與法華經同為一味之法門，其說如何？<br>　　答云：此事確有令人不審，自天台妙樂已來，今仍有諍論。天台之三大部六十卷，乃至五大部之章疏中，並未見約教之時有嫌爾前之圓之文，只在約部之時，賅括爾前之圓而加嫌棄。<br>日本有二義，園城寺自智證大師之釋起，云嫌爾前之圓，山門不嫌之，互有文釋，俱有料簡，然迄今未決也。但我流之義袪其不審矣。其故，天台大師立四教，有四綱目。一是將爾前經分立四教。二是以法華經與爾前相對，爾前之圓同法華之圓，有嫌前三教。三、爾前之圓攝於別教，嫌為前三教，法華之圓是立純圓。四、爾前之圓法華，但祇同於法華經二妙中之相待妙，不同絕待妙。<br>　　以此四道理，相對六十卷勘之，狐疑冰解。一一證文，或秘或繁，故不詳載。又、法華經本門，嫌爾前之圓與迹門之圓，無有不審者。爾前之圓攝於別教，約教之時，云前三為粗，後一為妙。此時，爾前之圓，入於無量義經之歷劫修行內。又、傳教大師之註釋中，舉爾前八教，入於四十餘年未顯真實之內，或立前三教為迂迴，爾前之圓云為直道，無量義經為大直道，可見委細。<br>　　問云：信法華經之人，其所奉本尊、行儀及其日常之所行如何？<br>　　答云：第一、本尊是法華經八卷，一卷一品，或可書寫題目定為本尊。見於法師品及神力品。又、有意者或書或造釋迦如來、多寶佛，奉於法華經左右而立之可也。又、有意者亦可或造或書十方諸佛、普賢菩薩等而立之。行儀是必於本尊御前作坐立行。出道場則行住坐臥不拘，日常所行是唱題目，稱「南無妙法蓮華經」。有意者雖一偈一句，可奉讀之。隨心以南無釋迦牟尼佛、多寶佛、十方諸佛、一切諸菩薩、二乘、天人、龍神、八部等為助緣。世多愚者，不須以一念三千之觀為先，有志者必習學而後觀之可也。<br>　　問云：只唱題目，其功德如何？<br>　　答云：釋迦如來，思欲說法華經而出世，然、歷四十餘年猶秘而不宣法華經之名，行年三十至七十餘之間，立法華經之方便，至七十二始呼出題目，諸經之題目非其比也。且，法華經肝心之方便、壽量之一念三千、久遠實成之法門，納于妙法二字之內。天台大師造玄義十卷，第一卷略宣妙法蓮華經五字之意，第二卷至第七卷又廣宣妙之一字，八卷至九卷釋法蓮華三字，第十卷宣經之一字。經之一字收華嚴、阿含、方等、般若、涅槃經。妙法二字是玄義之心，是百界千如、心佛眾生之法門也。止觀十卷之心，立一念三千、百界千如、三千世間、心佛眾生、三無差別。一切諸佛、菩薩、十界因果、十方草木、瓦礫等，無一不是妙法二字。華嚴阿含等四十餘年諸經、小乘經之題目，不納大乘經之功德。又、大乘經說往生之經，其題目無成佛之功德。又、經雖有王，然不盡是王中之王也。佛亦隨經而異，不具他佛之功德。平等意趣，雖說他佛自佛皆同，或說法身平等，自佛他佛相同。其實，一佛不納一切佛之功德。今、法華經，納四十餘年諸經於一經，聚十方世界三身圓滿之諸佛，說為釋迦一佛之分身諸佛，故一佛一切佛，諸佛皆納於妙法二字。故唱妙法蓮華經五字之功德莫大也。知諸佛諸經之題目，是法華經之所開，妙法是能開，故須唱法華經之題目也。<br>　　問云：聞此法門又尋奉智者之教，誠知法華經之尊貴，實非其他所可及。然有其器量之人，唯我一身之計，故向末代凡夫，直指其不知機，讒言為爾前之教，使人行法華經，須摒捨多年來之念佛，又、法華經未即得功，若有若無，非兩端無著者耶？又、機亦不知，倘依法華經說，信則尚可，若有謗者，莫非必墮地獄者耶？更者，佛亦四十餘年之間，不說法華經，其故是「若但讚佛乘，眾生沒在苦」，在世之機尚如此，何況末代之凡夫耶？是以，譬喻品有云：「告舍利弗……無智人中，莫說此經」。所說此等道理如何？<br>　　答云：所說智者之言，所詮，對末代凡夫，須鑑機而說，不加分辨而誤使人謗法之事不可有也。彼人既如此說，須為之答，所舉「若但讚佛乘」，乃至「無智人中」等之文，豈不知一經之內更有「凡有所見、我深敬汝等」之說，不輕菩薩受盡杖木瓦石之打擊者乎？如何解說！<br>　　問云：一經之內有相違之事，既此心之所難解，願聞其詳。<br>　　答云：方便品等說須鑑機而說此經，不輕品說於謗者須強說之，一經前後如水火，然天台大師會之云：「本已有善，釋迦以『小』而將護之。本未有善，不輕以『大』而強毒之」。文意是本來已有善根，今生之內可得解者，須為直說法華經，然於其中猶有聞而生謗之機者，則可暫調以權經，而後說法華經。本來無大善根，今亦不信法華經，終是必墮惡道，故為強說法華經，使謗之而成逆緣。<br>　　如此之釋，末代無善者多，有善者少，故墮惡道無疑，故可同為強說法華經使聞而成毒鼓之緣歟！是以，今正是說法華經使結謗緣之時節也，殆無可爭議矣！又、法華經方便品有五千上慢，聞略開三一，而廣開三顯一之時，受佛力離座後，於涅槃經、並四依之力，使於今生得悟。諸法無行經中，有喜根菩薩向勝意比丘強說大乘法門，使其生謗。此二相違，天台大師會之云：「如來以悲故發遣，喜根以慈故強說」。文意是佛以悲故，日後之樂暫擱下，當前之謗法華經必墮地獄受苦，是以為悲而使離座。譬如母知子有病，悲於當時苦，寧不即以針灸治之。喜根菩薩是慈故，不顧當時苦，思為其後之樂而強為說之使聞。譬如父慈故，見子有病，不顧當時苦，思後日之樂，故而加之針灸。<br>　　又佛在世，秘法華經而不說者四十餘年間，等覺、不退菩薩不知其名。甚至，壽量品亦是於法華經八年之內秘其名，直至最後而使得聞。於末代凡夫如何使得與聞，耐人思量。是以，妙樂大師釋之云：「佛世當機故簡，末代結緣故聞」。文意是謂，佛在世一期之間，多有可入不退位之人，故秘法華經名，使不生謗，先調其機，而後說之。佛滅後，當機人少，結緣眾多，故就其多分，而直說法華經，此體有多品。又、末代之師多不知機，以不知機而強為說實教，天台大師釋云：「等是不見，但說大無咎」。文意是謂，雖不知機，但為說大，絕無過失。亦有依其時之機而說法者，皆因國中諸人，信權經、謗實經，冥頑不信，乃謂以彈呵之心而強說者歟。用否，依時而定也。　　問云：唐土人師之中，有人一向祇依權大乘，不歸實經，是何故耶？<br>　　答云：佛出世，其先四十餘年說權大乘、小乘經，其後說法華經云：「若以小乘化，乃至於一人，我則墮慳貪，此事為不可」。文意是謂，佛若但說爾前之經，不說法華經，則將不免於慳貪之失矣。後至囑累品，佛伸右手作三度諫誡，撫摩三千大千世界之外、八方四百萬億那由佗國土之諸菩薩頂，宣示未來必說法華經，若機不堪者，當先說「餘深法中」四十餘年之經，調合其機而後說法華經。其後，至涅槃經重說此事。佛滅後有四依菩薩說法，又有法四依。說示終不弘實經者，須知必是天魔由。<br>　　故、如來滅後，後五百年、九百年間出世之龍樹菩薩、天親菩薩等，為遍弘如來聖教。天親菩薩、先是小乘說一切有部之人，造俱舍論，宣說阿含十二年之經心，一向未明示大乘義理。次造十地論、攝大乘論釋論等，宣說四十餘年權大乘之心。後造佛性論、法華論等，粗述實大乘之義。龍樹菩薩亦然也。天台大師、唐土之人師也，於分一代，大小權實顯然。他之人師，雖能稍說義理，尚未分明，又、證文不實。但末代論師及譯者，唐土人師中雖有能分大小者，但大中之有權實仍所不分；或口雖道之，然其心實不出權大乘之趣，此等是「不退諸菩薩，其數如恆沙，亦復不能知」者也。<br>　　疑云：唐土人師中，慈恩大師是十一面觀音之化身，由牙放光。善導和尚是彌陀化身，口中出佛。其外人師，現通施德，發得三昧之人，世間多有，何以不辨權實二經，未以法華經為詮耶？<br>　　答云：外道阿竭多仙人，十二年間，耳中能容恆河之水。婆籔仙人，得自在天，現三目。唐土道士中，有張階能作霧，鸞巴吐雲。第六天魔王於佛滅後，現身作比丘、比丘尼、優婆塞、優婆夷、阿羅漢、辟支佛之形，說經四十餘年。可見不可徒以通力辨其為智者愚者歟。唯有如佛遺言，對一向弘權經、終不弘實經之人師，知其是宿習於權經、不入實經者，可思其莫非受誑於魔而現通者乎？但唯以法門以匡邪正，利根與通力不可憑也﹗<br>　　文應元年 太歲庚申五月二十八日　　　　　　　　日　　蓮　花押<br>　　　　　　　　　　　　　於鎌倉名越書畢"
		},
		{
			"_id": "112",
			"name": "瑞相書",
			"context":
				"瑞相書<br>（瑞相御書）<br>建治元年　五十四歲作<br>與四條金吾　　　　　<br>　　夫天變駭眾人，地妖驚諸人。佛說法華經時，五瑞六瑞紛陳。其中，地動瑞者，大地有六種震動。六種者，天台大師文句之三、釋云：「東涌西沒者，東方青、主肝，肝主眼。西方白、主肺，肺主鼻。此表眼根功德生，鼻根煩惱互滅。鼻根功德生，眼中煩惱互滅。餘方涌沒，表餘根生滅，亦復如是」。<br>　　妙樂大師承之云：「言表根者，眼鼻已表於東西，耳舌理對於南北。中央、心也，四方、身也。身具四根，心緣四，故以心對身而為涌沒」。<br>　　夫十方，依報也；眾生，正報也。譬依報如影，正報如體。無身則無影，無正報則無依報。又、正報以依報作之。眼根以東方作之。舌南方、鼻西方、耳北方、身四方、心中央等，以此須知之。是故，若眾生五根將破，則四方中央必動。國土欲破之兆，先示山崩、草木枯萎、江河涸竭也。人之眼耳等驚譟，則有天變；人心動搖，則地震。<br>　　蓋有何經無六種動者乎？佛說一切經時，無不有之矣。而佛將說法華經時，有六種震動，眾生大驚，彌勒菩薩生疑，文殊師利菩薩答云，較諸經瑞大且久，疑亦是大而難決。故、妙樂云：「何大乘經不集眾、放光、雨華、動地？但無生於大疑」。此釋之意是謂，佛說任何經，其前皆有瑞相，然求如法華經之大瑞，則無之矣。是以，天台大師云：「世人以蜘蛛挂則喜事來，鳱鵲鳴則行人至。小尚有徵，大焉無瑞？以近表遠」。<br>　　夫一代四十餘年間，未曾有之大瑞現焉，而說法華經之門。<br>　　較爾前諸經之瑞，門之瑞誠乎大矣。而本門之瑞與門之瑞相比，其差較前猶大矣。大寶塔從地昇起，地涌千界大菩薩涌出時，地大震動，如大風吹向大海，波濤洶湧中一葉小舟之搖盪難持。是以，序品之瑞現時，有彌勒之問於文殊；涌出品之大瑞，則見慈氏問佛。此有妙樂之釋云：「事非遠，可寄文殊；久本難裁，故唯託佛」。佛雖未說門之事，文殊大體知之。而本門之事，則雖妙德亦所未窺。此大瑞是在世之事。<br>　　佛，至神力品現十神力。此又非前此二瑞所能比擬之神力也。序品之放光，東方萬八千土，神力品之大放光十方世界，序品之地動但三千界，神力品之大地動，諸佛世界，地皆六種震動。此瑞相亦復如此。<br>　　此神力品之大瑞是佛滅後，經正像二千年入末法，法華經之肝要弘宣之大瑞也。經文云：「以佛滅度後，能持是經故，諸佛皆歡喜，現無量神力」，又云：「惡世末法時」。<br>　　疑云：夫瑞依於吉凶，或一時二時，或一日二日，或一年二年，或七年十二年，如何有表二千餘年已後之瑞耶？<br>　　答云：周昭王之瑞，一千十五年始現。訖利季王之夢，二萬二千年始驗。二千餘年後之事，現之於前，豈可有疑？　　問云：滅後之瑞，何為大於在世？<br>　　答云：大地之動，由於人之六根動。因人六根動之大小，大地之六種亦有高下。爾前諸經似能破一切眾生煩惱，實未破。今法華經破元品無明，故有大動。末代亦較在世之惡人更多。是故，亦示現較在世更為殊勝之大瑞焉。<br>　　疑云：證文如何？<br>　　答云：「而此經者，如來現在，猶多怨嫉，況滅度後」。天神七代，地神五代，姑置不論，昔正嘉文永之大地震、大天變，是人王九十代、二千餘年間，日本國未曾有之天變地妖也。人多喜悅，則天現吉瑞，地有帝釋之動。人惡心盛，在天凶變，在地凶妖出來。隨瞋恚大小，有天變之大小，地妖亦如此。今、日本國，上自一人，下及萬民，充滿大惡心之眾生。此惡心之根本是因日蓮而起者也。<br>　　有名守護國界經之經，是法華以後之經，有云：「阿闍世王禮佛問云：『我國大旱魃、大風、大水、飢饉、疫病年年生起，更有他國侵犯我國，而我國是佛出現之國，如何』？佛答云：『善哉、善哉！大王能為此問。汝多逆罪。其中殺父，師提婆而害我。此二罪大故，大難之來亦如是無量矣。其中，我滅後，入末法，國中充滿，如提婆之僧，正法之僧祇一人。彼惡僧等，加正法人以流罪，死罪，更犯王后乃至萬民之女，謗法者種子充滿國中，故起種種大難，後將為他國所攻』」。<br>　　今世念佛者正如是。又、真言師等之大慢，勝過提婆達多百千萬億倍，真言宗之僻事，可為略述者，圖繪胎藏界之八葉九尊，登其上，足踐諸佛之面而行灌頂。其事如踏父母之面，蹈天子之頂也。此等人充滿國中，作上下之師，國如何不滅？<br>　　此事是余一大事法門，容後申之。前亦曾稍有書及，不可漫為他人言也。隨函供養何止一度二度，厚意無從言謝。"
		},
		{
			"_id": "113",
			"name": "覆四條金吾書其五",
			"context":
				"覆四條金吾書其五<br>（四條金吾殿御返事）<br>建治二年六月　五十五歲作<br>別名：眾生所遊樂御書　　<br>　　一切眾生，唱南無妙法蓮華經外，別無遊樂。經云：「眾生所遊樂」。此文，豈非自受法樂耶？眾生之中，能獨遺貴君乎？「所」者，一閻浮提也。日本國是在閻浮提之內。「遊樂」者，我等之色心依正，皆是一念三千，自受用身之佛也。除奉持法華經外，別無遊樂。「現世安穩，後生善處」者此也。<br>　　若有世間留難來時，勿以為意。賢人、聖人，此事難免。但可共妻子飲酒，唱南無妙法蓮華經也。<br>　　苦悟其苦、樂開其樂，苦樂與共，同唱南無妙法蓮華經可也。此豈非自受法樂耶！希益致強盛之信力！恐恐謹言。<br>　　建治二年丙子六月二十七日　　　　　　　日　　蓮　花押<br>　　　覆四條金吾大人"
		},
		{
			"_id": "114",
			"name": "覆四條金吾書其六",
			"context":
				"覆四條金吾書其六<br>（四條金吾殿御返事）<br>建治二年九月　五十五歲作<br>別名：智人弘法抄　　　　<br>　　弘正法必待智人。故、釋尊說一切經，小乘經付阿難，大乘經付文殊師利。然於法華經之肝要，嫌一切聲聞、文殊等之一切菩薩，而召上行菩薩授與之。縱是能持正法之智者，若無檀那，怎得弘之！<br>　　故、釋迦佛之檀那，有梵王、帝釋二人，此二人是天界之檀那。佛是出於六道中之人天，人天中之人界。人界中，三千世界之中央有五天竺，佛出於五天竺中之摩竭提國。彼國國王本應為檀那，而阿闍世王是惡王。<br>　　聖人生逢惡王是第一之怨事。阿闍世王殺賢王之父，更作孽者，是以提婆達多為師。達多作三逆罪之外，更是出佛身血者。不孝惡王與謗法之師勾結，是人間二禍。非祇一年二年，數十年間，為敵於佛，殺佛弟子事不知其數。<br>　　為惡既多，諸天震怒而起天變，地神震怒而生地妖，不能盡言。月月惡風，年年飢饉，疫癘流行，萬民死亡殆盡。且、四方之國，責阿闍世王。<br>　　際此危急之時，阿闍世王，或夢中得示，或出於耆婆之勸，或心中亦正有所疑，竟決意捨提婆達多而求教於佛前，悔陳種種非行，身病忽癒，他國之攻亦止，不僅保得國土安穩，且三月七日應崩駕之王命，亦延壽四十年。其間，結集千人之阿羅漢，書寫一切經，殊異者有法華經。今是我等深依之法華經，能得傳存，是出於阿闍世王之恩也。<br>　　此且置之。佛語於阿闍世王之事，日蓮倘為述之，縱日本國人皆當謂為今我日蓮所捏造者，然為我弟子檀那，乃直言之耳。<br>　　佛言，我滅後，入末法，亦將有如調達之行尊貴五法者，充滿國土，哄騙惡王，欲將但唯一人之智者，或詈罵、或毆打、或流罪、或及於死時，則將有勝於昔時之天變、地妖、大風、飢饉、疫癘，年年發生，亦必有他國之責。此出於守護經第十卷之意。<br>　　當今之世，不稍有違。而日蓮有當於其一分。有志為日蓮之助者雖少少有之，或以志淺，或有厚志而身不合，種種情況，而貴君有其一分。心志之優異固然矣，而微命之得支持至今者，悉由君之故也。此必天之所知，地之所鑒乎！君倘有何遭遇，將是天欲斷日蓮之命者乎！<br>　　人命於山海空市雖難免其定業，然亦有「定業亦能轉」之經文，又、天台亦有可延定業之釋。如前所述，蒙古國之來犯前，諸希謹慎。<br>　　覆主君之信，可如是言之。「身病未能遂遵主命，且見世間情景，心有所危。我身當此時，是豈可容畏縮者耶？如今之心，無論有何事發生，決將於居士前捨此命也。若萬一有事，由越後馳來赴難，路途遙遠，且、多有難測之事。故縱領地被沒，今年決意是不離主君。此外倘有所命，無論何事，決不畏縮。較此更為大事之事，是師日蓮法師之事，已故父母之事耳」。須堂堂言之。<br>　　又、「雖遭捨棄，此命決意必為主君而死，後世則唯託之於師日蓮法師矣」。高聲道之可也。建治二年丙子九月六日<br>　　　　　　　　　　　　　　　　　　　　　日　　蓮　花押<br>　　　四條金吾大人"
		},
		{
			"_id": "115",
			"name": "四條金吾供養釋迦佛事",
			"context":
				"四條金吾供養釋迦佛事<br>（四條金吾釋迦佛供養事）<br>建治二年七月　五十五歲作<br>別名：釋迦佛開眼供養事　<br>　　御日記中有：「釋迦佛木像一體」。開眼之事，普賢經云：「此大乘經典，諸佛寶藏，十方三世，諸佛眼目」，又云：「此方等經，是諸佛眼。諸佛因是，得具五眼」。此經中「得具五眼」者，一肉眼、二天眼、三慧眼、四法眼、五佛眼也。法華經持者，自然得具五眼。譬如就王位者，國自隨之；為大海之主者，自然得魚。<br>　　華嚴、阿含、方等、般若、大日經等，雖有五眼之名，而無其義。今法華經，有名亦備其義。縱令無名，亦必有其義。<br>　　三身之事，普賢經云：「佛三種身，從方等生。是大法印，印涅槃海。如此海中，能生三種，佛清淨身。此三種身，人天福田，應供中最」。三身者，一法身如來、二報身如來、三應身如來也。此三身如來，一切諸佛，是所必具。譬如月體是法身，月光是報身，月影是應身。一月具三像，一佛備三身之德。<br>　　此五眼、三身之法門，法華經外，全所未說。故、天台大師云：「佛於三世，等有三身。於諸教中，秘之不傳」。此釋中所說之「於諸教中」，非僅華嚴、方等、般若，實指法華經外一切經也。說「秘之不傳」者，法華經壽量品外之一切經，教主釋尊悉皆秘之未說也。是以，畫像、木像之佛開眼供養，祇限於法華經、天台宗。<br>　　更者，一念三千法門，起自三種世間。三種世間者，一眾生世間、二五陰世間、三國土世間也。前二者姑置之。第三之國土世間云者，草木世間也。<br>　　說草木世間，五色繪具是草木也，畫像自此起。木是木像所從出。於此畫木入以魂魄，是法華經之力，亦天台大師之悟達也。此法門於眾生言，云即身成佛；就畫木言，是草木成佛也。「止觀明靜，前代未聞」之言，與「無情佛性，惑耳驚心」等之所讚者此也。<br>　　此法門不祇前代未聞，亦後代所難有。倘有出現，必是偷盜此法門者矣。然、天台以後二百餘年，善無畏、金剛智、不空等，藉大日經而構真言宗，佛說之大日經等中原未有此說，乃盜法華經、天台之釋，入於真言宗，以為秘要；且謂是自天竺傳來，誑惑漢土、日本之末學，人亦皆不知此事，一同信伏及今五百餘年矣。此故，真言宗已前木畫之像，靈驗殊勝；真言已後之寺塔，利生微薄。事繁故不詳述。<br>　　此佛方是生身之佛。與優填大王之木像、影顯王之木像，無一分違異。梵帝、日月、四天等，必如影之隨身，常為君之護矣 此其一。<br>　　御日記云：「每年四月八日至七月十五日，九旬之間，致祭大日天子」。大日天子之宮殿，七寶構成。其大八百十六里，五十一由旬。其中，大日天子居焉。有后二人，名勝、無勝。左右接七曜、九曜，前有摩利支天女。八匹駿馬駕七寶車，<br>一日一夜巡四天下，作四州眾生之眼目。其他之佛、菩薩、天子等饒益眾生之事，耳雖有所聞，實非愚眼之能窺。<br>　　此日天之事不可致疑，是眼前見得之利生也。若不是教主釋尊，何得有如此明顯之事？若非一乘妙經之力，怎得有眼前之奇異現出？實不可思議！為求如何報答此天之恩，佛法以前有心之人，或作禮拜、或致供養，皆見利益。而逆之者，則受罰焉。<br>　　今合內典觀之，金光明經云：「日之天子及以月天子，聞是經故，精氣充實」。最勝王經云：「由此經王力，流暉遶四天」。當知，日月天之巡四天下，是佛法之力。彼金光明經、最勝王經，是法華經之方便。<br>論勝劣，則是乳與醍醐、金與寶珠之比也。藉彼劣經，尚巡四天下，何況嘗法華經之醍醐甘味耶！<br>　　故於法華經序品與普香天子並列，於法師品，日天子得阿耨多羅三藐三菩提之記，「火持如來」是也。奉此日天子由尊父傳汝已二代，我身與之時既久矣，何得有見棄之事，且日蓮亦是恃此天者也。對峙日本國者數年，已勝、是我日蓮心境。利生明顯之事，何待外求。此外，御日記可貴處尚多，紙上難盡。<br>　　日蓮心之以為最尊者，多度來書言及孝養父母之事，尤以今日所書，更感淚不止。憂我父母或將不居地獄之此番心思，誠是難得！<br>　　佛弟子中，有名目犍尊者之人，父名吉占師子，母名青提女，墮於餓鬼道，身作凡夫時之尊者既所不及知，亦無可歎，迨其為佛弟子，得阿羅漢，以天眼見知在餓鬼道，急為饋送飲食，悉化作火炎而更苦，乃奔回以此由訴於佛。爾時其心境，請為思之。今君乃凡夫也。既是肉眼，雖所不能見，憂其倘亦如此而興歎，此是孝養之一分也。梵天、帝釋、日月、四天，想亦必為垂憫乎！<br>　　華嚴經云：「不知恩者，多遭橫死」。觀佛相海經云：「是阿鼻因」。今既厚有孝養之志，天亦定為納受矣 此其二。<br>　　來信中所陳之事，細加思量，是不可有之事。日本國人之憎日蓮，是祇因相模大人憎日蓮耳。其所為無道之政，早於此事未顯以前，即知其必將發生，自思今更不得以任何事而存憎人之心，是此心感天者耶，幸得免於諸多之難，如今無事矣。<br>　　日蓮昔不曾餓死於佐渡之國，至今仍得在山中讀誦法華經，誰之助耶？一切是出於君之助也。然、又若問是何所依而有君之助乎？是、主君居士大人之故耳！雖顯然不知，定亦為彼之祝禱。若然，又為君之祝禱矣。汝對父母之孝養亦賴彼之恩也。如是主君之家，若有何事，可捨之耶？若多度為主君所棄，事屬無奈，總之，即使危及身命，亦不可捨之而去也。<br>　　上引經文有云不知恩者橫死，孝養者亦不橫死。鵜鳥食鐵，鐵化而腹中之子不化。有食石之魚，而腹中之子不死。栴檀之木，火不能燒。淨居之火，水不能滅。佛身，三十二力士舉火而不焚；佛身所出之火，三界龍神降雨而不能消。<br>　　君有助於日蓮之功德，不受惡人之毀。倘有何事，定是先世為惡於法華經行者，今生得其報者乎！此事縱是逃往山中海上，亦所難免。不輕菩薩杖木之責，目犍尊者死於竹杖者此也。何為歎乎！　　但橫難也，總以忍過為是。覽此文後，百日之間，切須警覺，夜晚不可於自宅之外，漫與同僚或他人飲酒赴宴。主君有召，如在晝時，速去速回；如在夜時，可以急病三度推托，逾三度則須使僕下或他人守望週邊而後赴召。<br>　　如此謹慎中，或有蒙古來犯之事告急，人心當又異前矣。仇恨之心可止。所言之事，縱是錯在貴身，亦不可輕易離主而去。況、若是本來無錯，人言如何，不必介意。<br>　　君意欲即為居士，此事應延時日為宜歟。又、身與心若多有未調和之事，當有惡緣接踵而來乎！近時，女為尼而誑人，男為居士而作大惡者有之矣。絕不可也。身雖無病，施灸一二處示病之由可也。或有騷亂事，暫使人觀之可也。<br>　　一切難為詳述，故於法門亦從略。經書之事，容於秋涼後書奉。恐恐謹言。<br>　　建治二年丙子七月十五日　　　　　　　　日　　蓮　花押<br>　　　覆四條金吾大人"
		},
		{
			"_id": "116",
			"name": "覆四條金吾書其七",
			"context":
				"覆四條金吾書其七<br>（四條金吾殿御返事）<br>建治三年　五十六歲作<br>別名：八風抄　　　　<br>　　久未奉教，正懸念間，見尊使至，又送來諸物，歡喜無量！特為書奉御本尊。<br>　　領地內之事，經將主君來示與大函對照閱過。此事，未接來信以前，已有所思量。主君似甚為重視之者，然以側近多有人讒奏，謂君對領地不滿，甚至有侮上之意，更稱諸多任性人中最為放肆，既如此，何不稍減鴻恩。必是如此進言者乎！此可推知者也。於此，應明辨狀況而知所警惕。<br>　　我之身、我之親、我之戚，得蒙垂憐，均在家人之列，何莫而不曾霑主君之大恩。更者，日蓮蒙咎時，受日本舉國之憎，弟子等或領地為公家沒收，而仕於其他主君之人亦有遭逐出家門，或追回領地者。然爾主君，於爾一無所責，此實非平常之大恩。<br>　　此後縱是再無一分之恩，亦絕非可怨之主。欲重獲主君恩賞，而又不滿此次之領地，寧非君之誤耶！<br>　　不為八風所侵者，始謂賢人也。所謂八風，利、衰、毀、譽、稱、譏、苦、樂是也。大旨是謂不為利喜、不為衰歎等之事也。不為此八風所侵之人，必得天之守護。而違理、致怨主君者，任是如何祈禱，諸天難為守護也。<br>　　訴訟之事，有訴之而成者，亦有不訴而成、訴之而反敗者。原思巡更諸人若予提訟當可得成，而且彼等甚為悲嘆，且因日蓮故遭沒奪宅地，怎不為之憐惜。但我曾語之曰：「若不提訟，將為之祝禱」，彼等應允而作此約定。適以世間又有頻遞狀紙、鬥諍言訟之情事，料於此時該訴訟亦將難成，以致延宕至今。<br>　　大學大人、衛門大夫大人之事，俱如日蓮所言，所祈得遂。波木井大人之事，於法門雖見似有信心，對此訴訟未依我說，正思其將是如何，或亦因以警之在先，而稍見得成乎！然未盡依我言，故於訴訟亦不如所期。檀那與師不能同心，其禱也如火焚水上。又、檀那與師其心雖同，若是長久以小法犯大法之人，非但所祈不遂，師與檀那俱滅。<br>　　天台座主明雲是第五十代座主。昔安元二年五月受院罰、配流伊豆國，山僧自大津奪返，且再為座主。其後，於壽永二年十一月為義仲所捕，受斬。然我不以遭流罪、被斬首而謂其有過失，賢人、聖人亦有如斯之事也。<br>　　但、源氏賴朝與平家清盛之爭戰起時，清盛一族二十餘人聯名、書立誓約，願奉叡山為平家之氏寺，三千人如父母，山之悲者我等悲之，山之悅者我等悅之，而以近江國二十四郡獻予叡山，大眾與座主一同，內則祈於真言之大法，外則揮惡僧以討源氏。<br>　　而義仲家臣有名兀口之武士，祇五六人，隨同義仲，闖入叡山中堂，將調伏壇上之座主明雲拖出，縛之以繩，於西如滾大石，拖下斬首。雖有此等事實，然、日本國人於真言，仍信之不疏，亦無人尋究其事。<br>　　昔承久三年辛巳五、六、七之三個月間，京夷交戰。時、盡日本國第一之秘法，叡山、東寺、七大寺、園城寺等，一一祈於天照太神、正八幡、山王等。其中，日本第一之僧四十一人。所謂前座主慈圓大僧正，東寺、御室、三井寺之常住院僧正等，多度作調伏義時之祈禱，御室 道　助法親王於紫宸殿自六月八日作調伏之祈禱，謂七日可勝，而竟於六月十四日敗陣，勢多迦斬首，御室哀傷而死。<br>　　雖有此等之事，然亦無人以為真言有何咎而致疑也。大抵，盡真言之大法而祈禱者，明雲第一次，慈圓第二次，而日本國之王法滅盡矣。此番為第三次，現時所作蒙古調伏是也。竟有此等事，此是秘事也。存於心中，不必為他人道也。<br>　　是以，此度之訴訟，勿須興之，亦無須懷忿，不離主家，自居於鎌倉，出勤之事，可稍減於以往，偶一為之，則事可得遂，決不可稍示沮喪。欲也、名聞也、瞋也，慎之！"
		},
		{
			"_id": "117",
			"name": "賴基陳狀",
			"context":
				"賴基陳狀<br><br>建治三年六月　五十六歲代作<br>別名：致江馬居士書　　　　<br>　　前六月二十三日下諭之文，奉由島田之左衛門居士大人、山城之民部居士大人兩人送達，同二十五日謹奉悉。<br>　　右諭文云：「前往龍象法師說法處之時，行為極不檢束由，見聞之人，同聲譴責之事，實是駭人聽聞。據稱其夥同黨羽數人，攜兵杖闖入」。<br>　　此說全無根據，悉是虛言。所詮，是誰人作此言，以奉聞者耶？倘蒙哀憐，召來對證，辨明虛實，則稱允當。<br>　　尋此事之根源，大抵是前六月九日，有日蓮聖人弟子三位公，訪賴基於宿所云：「近有名龍象法師之僧，由京都下，止住於大佛門西之桑谷，日夜說法。其言有云：『為現當計，於佛法思有不審之人，可來作問答』。如此說法間，鎌倉中之上下，尊奉之如釋尊。然、風聞並無人及於問答。我擬行往彼處，與作問答，袪一切眾生後生之不審，何不同行而與聞乎」時，因公務無暇得往。其後，思既是法門之事，遂多度前往，賴基是在家俗眾，守分未出一言，何有涉及惡口之事，此當可蒙明察者乎？<br>　　龍象法師說法中云：「此見聞滿座之中，若於法門有所不審者，可為尋問」，說時，日蓮法師弟子三位公問云：「受生者不免於死，此理雖不須始為驚駭，然、當今，日本國以災孽死亡者不知其數。眼前之無常，誰能不為其感慨！適逢上人自京都而下，欲為眾人解其不審，乃聞之而至焉，說法當中，本不敢放肆，以聞得有事各各不必忌憚可發問之語，故喜而為詢。<br>　　先云不審者，受生於末法，作邊土之賤民，幸有中國佛法，傳來此國，務必信受才是，然、經有五千七千數之多。既是一佛之所說，所詮，應祇有一經，而竟有華嚴、真言，乃至八宗，更加淨土、禪，分作十宗。此等諸宗，門雖有異，所詮，推其究極，應唯一義，而、實不然也。<br>　　弘法大師，是我朝真言之元祖，有云：『法華經相對華嚴經、大日經，不祇門異；其理是戲論之法，無明邊域』，又、『法華宗之天台大師等，諍盜醍醐』。法相宗之元祖慈恩大師云：『法華經方便，深密經真實，無性有情，永不成佛』。華嚴宗澄觀云：『華嚴經是本教，法華經是末教』，或稱『華嚴頓頓，法華漸頓』。三論宗嘉祥大師云：『諸大乘經中，般若經最第一』。淨土宗善導和尚云：『念佛，十即十生，百即百生；法華經等，千中無一』。法然上人云：『對念佛，法華經須是捨閉閣拋』，或『行者是群賊』。禪宗云：『教外別傳，不立文字』。<br>　　教主釋尊指法華經說：『世尊法久後，要當說真實』，多寶佛云：『妙法華經，皆是真實』。十方分身諸佛則見『舌相至梵天』。弘法大師謂法華經是『戲論之法』，而釋尊、多寶、十方諸佛說：『皆是真實』，須信何者？<br>　　善導和尚、法然上人說法華經是『千中無一』，須『捨閉閣拋』；釋尊、多寶、十方分身諸佛說：『無一不成佛，皆成佛道』。三佛與導和尚、然上人，如水火、雲泥，須信何者？須捨何者？　　尤以彼導、然兩人所仰之雙觀經，有法藏比丘之四十八願，其第十八願云：『設我得佛......唯除五逆、誹謗正法』，其意是謂彌陀本願，實可得往生，唯誹謗正法之人眾，是摒除於彌陀佛往生之外。又、法華經卷二有『若人不信......其人命終，入阿鼻獄』。念佛宗所崇奉之導、然兩人，經文若實，能免於阿鼻大城耶？彼上人若墮地獄，末學弟子、檀那等，自然必墮惡道之事，無有可疑！此等實所不審，上人如何」？如此發問。<br>　　龍上人答云：「上古之賢哲等，如何疑得！如我龍象等之凡夫僧等，但唯信耳」。<br>　　聞此，三位法師反詰之云：「此言實難仰為是出於智者。眾所景仰，一代之人師等，誰人可疑得？但涅槃經是佛最後之遺言，有『依法不依人』之訓，人師若有誤，須依於經，佛說如是。方丈言人師應是無誤，以方丈之私語，比之於佛之金言，三位　願依於如來之金言」。<br>　　象上人：「所云人師多誤，是何人師」？<br>　　問及此，答稱：「豈非前言弘法大師、法然上人等之義耶」！<br>　　象上人：「噫！此事不成，我朝人師之事，言之惶恐，不便問答。滿座聽眾，皆汲其流，若有忿怒者出，定將有騷亂事，可畏、可畏」！<br>　　說至此，三位法師云：「問人師之誤者是誰，答是違背經論之人師等也。又云不便，有所忌憚，欲止問答，誠是進退兩難。然、說法門者，憚人畏世，不能如佛說，直言經文之實義，此是愚者之至極，絕非智者上人。惡法弘世，人墮惡道，國土將滅，法師之身，能不為之諫乎！然則，法華經之『我不愛身命』，涅槃經之『寧喪身命』等云者何也。誠是聖人，何惜身命，畏於世人？外典有名龍蓬，有稱比干之賢人，斬首剖胸，猶為夏桀殷紂之諫，是以揚賢人之名也。內典有不輕菩薩受杖木、師子尊者斷首、竺道生流放蘇山、法道三藏面烙火印，放逐江南，非是弘正法，而得聖人之名者耶」？為之非難。<br>　　龍上人云：「如斯之人，末代難得。我等是憚於世、畏於人者也。如是說大話之人，如貴僧，恐亦未見有如所說之高行也」。<br>　　三位法師答：「此方丈怎知人心也。我乃當世聞名日本國之日蓮聖人弟子。吾師聖人，雖為末代之僧，不如當世大名僧之望人請用，不諂於人，毫無怪異之惡名。祇因此國真言、禪宗、淨土宗等之惡法，及謗法諸僧<br>充滿，上自一人，下及萬民，咸往歸依，故成法華經、教主釋尊之大怨敵，現世受棄於天神、地祇，遭他國之侵，後生必墮阿鼻大城之事，料將如經文之所言。然而此事，言之必有大禍，不言，則又難逃佛責。所謂，涅槃經云：『若善比丘，見壞法者，置不呵責、冉遣、舉處，當知是人，佛法中怨』。若畏世不言，我身必墮惡道，見覽及此，捨身命，自昔建長年中，及今建治三年，二十餘年間，未嘗稍懈。所受之難，不知其數，國王罪責，凡及兩度。三位於文永八年九月十二日，日蓮聖人蒙咎時，為供奉之一人，本是同罪問斬者，豈是惜身命者耶」？作此反詰。<br>　　龍象法師閉口變色。三位法師續言：「以此等智慧，謂可消人不審之言，殆無所用。苦岸比丘、勝意比丘等，自以為已知正法，欲為人助，結果，己身及弟子、檀那等同墮無間地獄。以貴法門之分際，說為眾人之助，師檀不將共墮無間地獄耶？自今而後，如是說法宜慎思之。本不應作此言，祇以『邪師以惡法，陷人入地獄，見而不顯責，為佛法中怨』，佛誡顯在，豈可得免？且、聽聞者，上下皆墮惡道，實是不忍，故率直言之。夫稱智者，必是諫國之危、止人之邪見，方可謂智者也。汝既云不管有何謬誤，人言可畏故不為諫，則我亦何能為力！我縱有文殊智慧、富樓那辯舌，終究無用也」。說畢於座起立，諸人歡喜，合掌稱「願稍留為說法門」，留之未得，不久歸去。<br>　　此外，別無可述之事，謹請明察。信奉法華經願望佛道之人，何能於法門談論中，而圖惡行，而尚惡口者耶！敬請垂察。再者，於時，既曾明示為日蓮聖人之弟子，歸來當即將法門問答之經過奉陳尊前。又其附近無人不識賴基，或為嫉賴基者捏造之辭乎？至懇早賜召來對質，當可明得真相。<br>　　又、下諭云：「極樂寺之長老，仰敬之如世尊之出世」。<br>　　此言實所難堪。其故，若如經文所說，日蓮聖人，是久成如來之御使，上行菩薩之垂，法華本門之行者，五五百歲之大導師。然、曾有書狀請論死刑而處斬首，不知何故，奉免死罪而遠流佐渡之島，此非良觀上人之所為耶？其訴狀，別紙附上。<br>　　良觀上人六齋日夜說法，謂雖野草不可擅伐，然竟訴請將弘法華正法之僧處斬，豈非自語相違乎？此僧得非天魔入其身者耶！<br>　　但、觀此事之起，良觀法師常說法云：「欲使日本國一切眾生皆作持齋者，持八齋戒，欲止國中殺生、天下之酒。而阻於日蓮法師之謗法，此願難遂」，嘆息不已。日蓮聖人聞得此事，云：「當如何倒彼誑惑之大慢心，救之出無間地獄之大苦」。賴基等云：「此言正是法華經之行者，誠是大慈悲之語。然、此時日本國，特別是武家鎌倉所敬仰之人也，恐非可輕易言之者矣」。弟子一同作此言。<br>　　昔、文永八年 太歲辛未六月十八日大旱魃時，為救民生，良觀受命作法祈雨。日蓮聖人聞得此事，曰：「乞雨雖小事，然藉此可使萬民識得日蓮之法驗」，遂遣人往告良觀法師云：「若七日以內雨降，日蓮願棄念佛無間法門，作良觀上人弟子，持二百五十戒。若雨不降，則汝等見似持戒，顯然大誑惑也。上代亦多有以祈雨而決勝負之例矣。所謂護命與傳教大師，守敏與弘法也」。遂遣周防法師與入澤居士之念佛者赴良觀法師處。大聖人向兩人言：「方丈與居士均為良觀弟子，念佛者也。汝等尚未信受日蓮法門，願以此定勝負。七日內若降雨，素持之八齋戒、念佛可信其得遂往生。若不降雨，則須一心向法華經也」。兩人欣然奔告極樂寺良觀法師。<br>　　良觀法師聞之喜極而泣，求於七日內必降雨，率弟子百二十餘人，頭出煙、聲震天，或念佛，或請雨經，或法華經，或說八齋戒，種種祈請，歷四五日雨氣全無，失魂落魄，呼來多寶寺弟子等數百人，竭力祈禱，七日內滴雨未降。<br>　　其時，日蓮聖人遣使及於三度。「蕩女如和泉式部，破戒僧如能因法師，以三十一字之狂言綺語，忽得雨降。而持戒持律之良觀法師，究極法華、真言之義理，聞名為慈悲第一之上人，率數百人之眾徒，何竟不能於七日之間求得雨降耶！以此思之，不能越一丈之壕者，能越二丈三丈之壕耶？易為之乞雨尚不遂，何況難遂之往生成佛耶？是以，構怨日蓮之邪見，由今務須盡棄。知得後世可畏，應急遵約束而來。降雨之法，成佛之道，悉願奉知。七日之內雨既未降，旱魃愈為嚴重，八風迭至，民歎彌深，須速止其祈雨」。第七日申時，使者如實告之，良觀流淚，弟子檀那同聲惋惜不已。<br>　　昔、日蓮聖人蒙咎時，有詢及此事者，亦曾據實奉聞。是以，日蓮聖人云：「良觀法師若省得自身之恥，應是晦跡山林，如依約束為日蓮弟子，當能稍存道心，然、慮不及此，反構無盡之讒言，欲陷日蓮於死罪。此亦得稱尊貴之僧耶」？又、賴基亦曾與聞此事。主君所言他事不容置喙，然於此事，再是如何思量，又何能不為一言乎！<br>　　又、下諭云：「龍象法師、極樂寺長老，會面後，仰奉如釋迦、彌陀」。<br>　　此言，亦甚惶恐。彼龍象法師，於洛中習以人肉為朝夕食物。事露後，山門眾徒蜂起，以為世入末代，惡鬼出現國中，欲以山王之力，加以對治，燒燬其住所，誅罰其身時，龍象法師倉皇逃走，不知所去。未幾，又於鎌倉中食人肉，有心之人皆感恐怖，然主君仰之為佛菩薩，而所從之身怎可不諫主君之誤耶！府內耆老諸賢，有何見解耶？<br>　　同下諭云：「務必順隨主親之意，則受佛神冥佑，而作世間之懿範」。<br>　　此事最為第一大事，私意且置之，容引古籍本文。<br>　　孝經云：「子不可以不爭於父；臣不可以不爭於君」。鄭玄曰：「君父有不義，臣子不諫，則亡國破家道也」。新序曰：「主暴不諫，非忠臣也。畏死不言，非勇士也」。<br>　　傳教大師云：「凡當不誼，則子不可以不爭於父；臣不可以不爭於君。當知，君臣、父子、師弟，不可以不爭於師也」。<br>　　法華經云：「我不愛身命，但惜無上道」。涅槃經云：「譬如王使，善能談論，巧於方便，奉命他國，寧喪身命，終不匿王，所說言教。智者亦爾」。章安大師云：「寧喪身命，不匿教者。身輕法重，死身弘法」，又云：「壞亂佛法，佛法中怨。無慈詐親，即是彼怨。能糾治者......為彼除惡，即是彼親」。<br>　　賴基累累所陳，傍輩或將思為無禮。若是世間之事，一切自當順隨父母主君之意。今者，重恩之主，為惡法者所誑，將墮惡道，如何不為之興歎！阿闍世王以提婆六師為師，既作教主釋尊之敵，則摩竭提國皆成佛教之敵。闍王眷屬五十八萬人為敵於佛弟子之中，獨有耆婆大臣為佛之弟子。大王於心雖不悅，如同今之主君對賴基，然、最後盡捨六大臣之邪義，隨耆婆之正法也。今復如此，最後賴基誓必為主君之救護也。<br>　　如是奉言，主君必作此念：「阿闍世乃五逆罪者也，豈可擬於彼也」，然誠為惶恐，於經文顯然可見，此實勝彼百千萬倍之重罪也。所謂「今此三界，皆是我有；其中眾生，悉是吾子」，若依此經文，教主釋尊是日本國一切眾生之父母也、師匠也、主君也。阿彌陀佛不具此三義。然擱下三德之佛於不顧，晝夜朝夕稱名他佛，唱念六萬八萬名號，豈非不孝之所為耶？彌陀之願，本是釋迦如來之所說，此是權義，終則說定「唯我一人」，其後亦全未見說有二人三人。人之父母，亦祇是但唯一人，是何經稱彌陀是此國之父，出何論有見其為母之義者耶？<br>　　觀經等之念佛法門，是為說法華經前之一時方便，如建塔前之鷹架。若以為佛法容有始終之異者，則大謬矣。是如塔建成後，猶以為鷹架重要之愚者也，又如指星明於日者也。於此等人，經云：「雖復教詔，而不信受......其人命終，入阿鼻獄」。<br>　　當世日本國一切眾生，多有是拋釋迦佛而念阿彌陀佛，拋法華經而信觀經等者，或為供養如斯謗法者之俗男俗女等，甚或於犯有五逆七逆八虐罪者，渴仰其為智者之諸大名僧，以及國主等也。「如是展轉，至無數劫」者，此也。<br>　　聞得竟有如此怪事，附此奉陳。仕於主君者，雖上下有別，然亦必隨其分而忠於主君。於主君現世、後生有惡之事，竊識之矣，但以憚於傍輩、世間，而不作言，得免於「與同罪」耶？<br>　　至於賴基父子二代，盡忠奉君之事顯然。故親父中務某於先君被罪時，家臣數百人變心，中務一人，隨侍最後同至伊豆國。<br>　　賴基於前文永九年二月十二日鎌倉會戰時，適在伊豆國，十日申時聞知，當即一人由箱根山一氣奔來，是相約殉死於君前之八人之內者也。其後，世情平靜，至今主君安穩。爾來，事無大小，得預於信任之列，賴基於今何得更有疏遠之思也。矢欲長隨主君，更及後世。賴基成佛，必助主君成佛。主君成佛，賴基亦必獲救，如是思量，故於諸僧說法，輒往聽聞，意在尋究何者為成佛之法。日蓮聖人是三界之主、一切眾生父母、釋迦如來之使，為上行菩薩之事說於法華經，遂為信受。<br>　　今有真言宗之惡法，渡來日本四百餘年。昔、延曆二十四年，由傳教大師傳至日本國，以為於此國非所適宜，不許其「宗」字，擬於天台法華宗而得方便。其後，趁傳教大師入滅後，弘法大師違抗傳教，擅加一「宗」字，然、叡山亦未用之。慈覺、智證才短，二人身居叡山，心繫東寺弘法之故乎，竟違背傳教大師，於叡山始立真言宗。日本之亡國起於是也。<br>　　爾來三百餘年，或真言勝，或法華勝，或兩者同，諍論之事不絕，王法亦左右其間而未至於盡。人王七十七代、後白河法皇御宇，天台座主明雲一向作真言之座主，明雲為義仲所殺，「頭破作七分」者此矣。<br>　　第八十二代、隱岐法皇時，禪宗、念佛宗興起，加上真言大惡法流布日本國土，天照太神、正八幡之百王百代之誓約破失，王法滅盡。天照太神、正八幡之謀，國務歸於關東權大夫北條義時。<br>　　於此，彼之三惡法下傳關東，有人歸依，大出意外。故，梵釋二天、日月、四天激怒，以前代未聞之天災地變示警，不用，則命於鄰國，治罰誹謗法華經之人。雖天照太神、正八幡之力猶所不及，知得此事者，日蓮聖人一人而已。<br>　　嚴重如此之法華經，早思為主君之導，故甘忍無量小事，任職至今。為賴基讒言之人，豈非是於君不忠者耶？賴基倘是黜出君門，主君急墮無間地獄，是則賴基雖得成佛，復有何光采，長歎而已。<br>　　蓋彼之小乘戒，富樓那之大阿羅漢，為諸天說二百五十戒，有淨名居士彈之云：「勿以穢食置於寶器」。鴦崛摩羅呵責文殊：「嗚呼蚊蚋行，不知大乘空理」。又於小乘戒，文殊出其十七之失。如來以八種譬喻譏之。說驢乳、譬蝦蟆。此等為鑑真末弟子奏於嵯峨天皇，謂傳教大師是惡口之人，然是出於經文，奈何不得。南都之奏狀為破，叡山之大戒壇於焉建立，小乘之既遭捨棄於此可見。賴基之稱良觀法師為蚊蚋、蝦蟆法師者，經文有據，不應為咎。<br>　　至於奉諭書寫誓文之由，至感遺憾！賴基不法害義，書寫誓文，主君必急蒙法華經之罰。依良觀法師之讒訴，釋迦如來之使、日蓮聖人被處流罪，而如聖人之言，百日之內，戰亂出現，若干武者滅亡中，名越之公子輩橫死者有矣，此全非為良觀法師失之者耶？倘今又依龍象、良觀之意，使賴基書寫誓文，主君不亦將身當其罪耶？<br>　　如此道理實所不知之故乎？或為欲嫁禍主君之故乎？藉事於賴基而謀肇生大事之諸輩，請召來共為對質，以明曲直。恐惶謹言。<br>　建治三年丁丑六月二十五日　　　　　四條中務尉賴基　呈文<br>"
		},
		{
			"_id": "118",
			"name": "覆四條金吾書其八",
			"context":
				"覆四條金吾書其八<br>（四條金吾殿御返事）<br>建治三年七月　五十六歲作<br>別名：不可惜所領事　　　<br>　　上月二十五日大函，同月二十七日酉時送達。下諭書狀及「決不書寫誓文」之誓狀俱悉。如見優曇華之開，如得赤栴檀之初芽，彌珍彌馨！<br>　　既得三明六通，由法華經登初地初住證果之大阿羅漢、得無生忍之菩薩舍利弗、目連、迦葉等，以娑婆世界之末法弘通法華經之大難難禁，猶謂不堪而辭退。況三惑未斷之末代凡夫，爭得為此經之行者！<br>　　縱令日蓮一人忍得杖木、瓦石、惡口、王難，帶妻子之無智俗眾爭得耐此？甚或且有以不信為得計者乎！猶思若一時信心不能貫徹至終，致貽人譏笑，實是可憐！然多度之難、二度蒙咎之時，見君益顯堅定心志，已覺不可思議，而此度威嚇如斯，雖棄二處領地，亦所不惜，送來誓狀言必貫徹法華經信心，夫復何言！<br>　　佛知普賢、文殊等之於末代，猶所未逮。是以，將妙法蓮華經五字，付囑於地涌千界上首之上行等四人。祇今，思量此事，莫非上行菩薩化入君身，欲助日蓮之道者乎？又、或為教主釋尊之意乎？彼邸內諸人之作聲勢，可必為是出於良觀、龍象之謀也。若書寫誓文，則彼等將更為得意，揚言於各方，鎌倉之內將盡使日蓮弟子等絕滅矣！<br>　　凡夫之習，昧不自明，善能知之者是以稱為賢人、聖人也。遠者姑不論，近如武藏守大人，捨兩所而入道，聞最後更多棄其領地、男女公子、妻孥等以遁世。君無子，無可靠之兄弟，僅領地二處。一生如夢，明日不<br>可期。縱淪為乞食，不可稍損法華經。同為一生，豈能徒示人以愁容，誠如此誓狀所書，不稍諂媚，言行我素可也。諂媚於人，終必受惡。設或領地為沒，居所受逐，可思作是十羅剎女之謀，深恃勿疑！<br>　　日蓮若未遭流罪，留於鎌倉，則前次戰亂，必受打殺。此次則君留於主家有凶，是乃出於釋迦佛之意也。<br>　　陳狀已書就，鎌倉雖有僧在，然、心甚不安，原擬遣三位法師前往，又因其病未痊，是以改著此法師趨前。陳狀可請大學三郎大人、瀧太郎大人或富木大人得暇者清繕後送出。既送出則事可決。雖不甚急，然須團結一門。外此之輩有大肆騷者，任之可也。陳狀送出或將傳聞鎌倉之中，而達於鎌倉大人亦未可知，禍中之福者此也。<br>　　法華經之事，前早有言。小事起於善，若大事則多由大禍轉為大福。此陳狀若人人見之，則暴露彼等之恥矣！祇此一言，可為道之：「決不自行離開主君、交還領地，然若因上命而受逐、領地被沒，則思作法華經之布施，是為福耳」！切切不可諂於奉行人。「此領地非由上賜，主君大病投以法華經之藥而獲救，領地為其報也。沒之，病當再發，爾時雖謝罪，亦無用矣」。強為言之而歸可也。<br>　　不可聚議，夜晚宜嚴警戒。巡夜之諸人等須多與親近交談，此度如能免於主君之逐，十中之九將難免同僚之狙。不可有醜死之相也。<br>　　建治三年丁丑七月　　　　　　　　　　　日　　蓮　花押<br>　　　覆四條金吾大人"
		},
		{
			"_id": "119",
			"name": "覆四條金吾書其九",
			"context":
				"覆四條金吾書其九<br>（四條金吾殿御返事）<br>　　　　　　　　　　　　　　　　　　　　　建治三年 五十六歲作 <br>　　　　 別名：世雄御書?告誡書<br>　　來函快讀一過，如長夜之曉，遠道而返，心得安矣。<br>　　夫佛法以勝負為先，王法以賞罰為本。故、佛號世雄，王名自在。天竺稱月氏，我國名日本。一閻浮提八萬國中，大國是天竺，小國是日本。名之尊貴，印度第二，扶桑第一。佛法始自月國，止於日國。月出由西向東，日行由東往西，天然之理。如磁石與鐵，雷與象華。誰能逾此理耶？<br>　　佛法傳來此國之由來，天神七代、地神五代既過，入人王之代，第一代、神武天皇，至第三十代、名欽明天皇，在位治世凡三十二年，其第十三年壬申十月十三日辛酉，日本國西方有名百濟國之州，是日本國大王管轄之地，其國大王稱聖明王，其王向日本年貢時，以金銅釋迦佛像並一切經、法師、尼等隨同送來，天皇大喜，問於群臣，曰：「西蕃之佛可為崇拜否」？<br>　　蘇我之大臣，有名稻目之宿禰者云：「西蕃諸國皆禮此，豐秋日本何可獨背之」。物部之大連尾輿、中臣之鎌子等，上奏云：「我國家，君於天下之人，恆於春夏秋冬祭拜天地、社稷、百八十神，今若更拜西蕃之神，誠恐招來我國諸神之怒」。<br>　　此時，天皇難以為斷，乃詔示，此事先由蘇我大臣一人試為拜之，他人勿為用之。蘇我大臣大喜受之，奉迎至其居住之小墾田而安置之。　　物部大連口稱怪事，憤怒之中，日本國生大疫病，死者大半。國民將盡，物部大連得隙，稱是信佛之咎，請得敕令，云速將他國佛法捨去。物部大連承旨作使，盡取佛像，火燒槌擊，並焚毀佛殿，鞭逐僧尼。其時，天無雲而忽起大風、暴雨，宮內天火燃燒，大王及物部大連、蘇我之臣，三人同染疫病，如割如焚。大連終至壽絕，蘇我及王幸得蘇生，而佛法不為用者歷十九年。<br>　　第三十一代、敏達天皇為欽明第二太子，治十四年。左右兩臣，一為物部大連之子、弓削守屋，繼父之跡而任大連。蘇我宿禰之子，名蘇我馬子。<br>　　此王之代，聖德太子出生。太子為其後用明天皇之子，為敏達天皇之甥，年二歲二月，向東張無名指，唱南無佛，舍利在握，是日本國念釋迦佛之始。太子八歲時言：「西國聖人、釋迦牟尼佛遺像，末世尊之，則可消禍、納福。蔑之，則將招災減壽」。大連物部之弓削、宿禰之守屋等忿言：「蘇我背敕宣，禮他國之神」，又云：「見疫病不息，人民死亡殆盡」。弓削守屋又以此讒奏，奉敕宣云：「蘇我馬子，禮拜佛法，宜令佛法退出」。於時，守屋及中臣之臣、勝海大連等兩臣，推倒堂塔，燒毀佛像，寺院盡成灰燼，更奪除僧尼袈裟，笞責追打。而天皇及守屋、馬子等又染疫病。其言云：「如燒、如割」。又生瘡，云是瘡。馬子歎云：「還當敬三寶也」，敕宣云：「汝獨行之可也，但餘人須禁」。馬子欣悅，復造精舍，崇禮三寶。<br>　　天皇終於八月十五日崩逝，其時太子十四歲。<br>　　第三十二代、用明天皇之治二年。是欽明之太子，聖德太子之父。治世二年之丁未四月，天皇疫病。皇敕云：「欲歸三寶」。蘇我大臣遵詔，遂迎法師入宮內。豐國法師是也。物部守屋、大連等大為忿怒，橫睨而云：「當魘咒天皇」。終於天皇崩逝。<br>　　五月，物部守屋一族，召集兵眾，踞守於澀河之家。太子與馬子前來攻打，五月、六月、七月之間，四度交鋒，三度太子敗績。第四度，太子立願云：「願為釋迦如來之舍利立塔，建立四天王寺」，馬子願云：「以自百濟迎來之釋迦佛建寺，而崇敬之」。弓削則自道其名云：「此非我射之矢，乃我先祖所崇重之府都大明神所放之矢」。此矢遠射，果飛中太子之鎧。太子亦稱名道：「此非我射之矢，乃四天王所放之矢也」，使舍人見赤檮射之，矢遠飛中守屋之胸。秦川勝馳往，取其首。此會戰，時在用明崩駕，崇峻尚未即位之際。<br>　　第三十三代、崇峻天皇即位。聖德太子建立四天王寺，安置釋迦如來之舍利。馬子建立元興寺，崇奉由百濟國渡來之教主釋尊像。此代之世間第一不思議事，是善光寺之本尊，被易作阿彌陀如來之誑惑也。又以為仇於釋迦佛故，三代天皇及物部一族滅失。又，太子、建釋迦佛像一座奉安於元興寺，今橘寺之本尊是也。此是日本國建釋迦佛之始也。<br>　　漢土，後漢第二代之明帝，永平七年夢見金神，遣博士蔡愔、王遵等十八人往月氏尋佛法。中天竺聖人摩騰迦、竺法蘭二聖人，同永平十年丁卯歲迎入漢土，極受崇重。漢土本有受重於皇室之儒家、道家者數千人，嫉此而為訴，同永平十四年正月十五日召議。漢土道士大喜，以唐土之神百靈為本尊；二聖以佛舍利、釋迦佛畫像及五部經為本尊。<br>　　道士以仙經、三墳、五典、二聖、三王之書焚於王前，此是自昔沿有之舊習，昔所未燒盡者，今悉成灰。昔之浮於水者，今沈於水，呼鬼神亦不應。羞慚之餘，褚善信、費叔才道士等抑鬱以死。而二聖人說法，舍利登天，放光如白日。畫像釋迦佛眉間放光。呂慧通等道士六百餘人，歸伏出家；三十日間，建立十寺。<br>　　如是，釋迦佛為賞罰嚴明之佛。上舉三代天皇及二代臣卿，既作釋迦如來之敵，今生虛度，後生墮惡道。<br>　　今之世亦無異於此。漢土道士褚、費等，日本守屋等，信奉漢土、日本大小神祇，作教主釋尊之敵，而神隨順於佛，行者皆滅。今世亦如此。上所舉百濟國之佛是教主釋尊，易稱阿彌陀佛者，誑惑日本一國，排釋尊為他佛。神與佛、佛與佛雖有其差別，其捨釋尊之心一也。是以，今世之將滅也，復有何疑！<br>　　此是未曾道得之法門。秘之、秘之！又、吾一門眾人中，信心薄，背日蓮所言者，必將如蘇我乎！其故，佛法之立於日本，有賴於蘇我之宿禰與馬子父子二人，一如釋迦如來出世時之梵王、帝釋。然於滅得物部與守屋後，一門獨尊，統領全國，乃妄自高舉，弒崇峻天皇及王子多人。結局，於馬子之孫，入鹿之臣下，殺害太子之子二十三人，皇極天皇用中臣鎌子之謀，奉造教主釋尊強盛祈禱而後討伐，入鹿之臣，並其父等一族一時盡滅。<br>　　以此推察，我此一門，有信心淺薄，不能貫徹之人，必反蒙其失。不可怨我日蓮！少輔法師、能登法師等，是其殷鑒也。<br>　　慎之、慎之！此時雖於他事亦不可書寫誓文也。火勢一時雖烈，不久必滅。水流平緩，遏之實難。君性躁急，如火之燃，必為人騙。又於主君之和顏悅色、婉轉其言，如火之滅於水，君或不免反為其所說動乎？<br>　　未鍛之金，入火疾融，如冰入熱湯中。劍等入於火中，不即融，曾經鍛鍊故也。為君言之於先者，為君鍛鍊耳。佛法是道理，道理是勝主之物。愛之永不思離之妻，一死又將如何？縱是愛惜領地，一死則成他人之物。昌榮既久，切勿存稍惜之心！<br>　　又如前之所言，勝於已前，須是百千萬億倍之用心。<br>　　日蓮自少未嘗作今生之禱，所思者，但唯成佛耳！雖然，於君之事，申之於法華經、釋迦佛、日天，則未曾間斷。其故，思君是續法華經之命者也。切切、切切，決不可輕率！若非己家，不可與人聚集。又、巡夜之諸人，雖或無有一足恃者，因是由於法華經而住屋被沒者，日常須予關心。亦於夜間之警戒有益，當亦可為君守護之助乎！吾方諸人或稍有失誤之處，佯作不聞不見可也。<br>　　又或主君有欲聞法門之意，不可遂以為可喜而輕率應之，當稱宜商之於聖人弟子等而後為覆，婉轉言之可也。若現歡愉之色，貿起講法之心，必如火之將燃而雨從天降，萬事休歟！<br>　　又此度，若得吉便，宜以前書之陳狀為奏。既為重要之文，一番騷亂或亦不免乎？慎之、慎之！<br>　　　四條金吾大人　　　　　　　　　　　　日　　蓮　花押"
		},
		{
			"_id": "120",
			"name": "覆四條金吾書其十",
			"context":
				"覆四條金吾書其十<br>（四條金吾殿御返事）<br>建治三年　五十六歲作<br>　　論法華經本之相對，門尚說始成正覺之旨，故猶有留難存焉。至本門，則盡去其留難。雖然，與題目五字相對時，仍是不合末法之機者也。真實止得一切眾生色心之留難，其秘術是唯南無妙法蓮華經。<br>　　　覆四條金吾大人　　　　　　"
		},
		{
			"_id": "121",
			"name": "崇峻天皇書",
			"context":
				"崇峻天皇書<br>（崇峻天皇御書）<br>建治三年九月　五十六歲作　　<br>與四條金吾　　　　　　　　　<br>別名：三種財寶御書．同地獄抄<br>　　白小袖衣一件，錢一串，及富木大人來信所述物，柿、梨、生海菜、乾海菜種種，均由貴介送達。<br>　　貴主君有疾，聞之興嘆。縱是主君不信，然為其部屬，受其蔭庇乃能供養法華經，豈得不為主君之祈禱乎？大樹下之小樹、大河邊之小草，降雨或不及、水氣或不足，然由露水之潤澤、由河邊之水氣，亦得榮其生。<br>　　此亦其例。阿闍世王雖為佛敵，其屬耆婆大臣信佛常為供養，其功亦歸於大王云。佛法中有內薰外護之重大法門，是宗論要理。法華經：「我深敬汝等」。涅槃經：「一切眾生，悉有佛性」。馬鳴菩薩之起信論：「以真如法，常薰習故，妄心即滅，法身顯現」。亦見於彌勒菩薩之瑜伽論，是張顯隱事之德。<br>　　貴主君家臣等，天魔附體，知得此法理，欲阻君供養此法門，乃有此度捏造大妄語之事。幸賴君之信心堅定，因得十羅剎之助，遂有此病之起乎？主君雖未以君為敵，然盡是聽信彼等，是以病見沈重，長久不瘉乎！彼等倚為柱梁之龍象已倒，進讒諸人亦相繼得病。良觀既是更重之大罪人，宜乎其必有大禍大罰矣。豈有倖免之理！　　事雖如此，料君此身亦危，必有仇敵環伺。雙六二石並列則安，車有二輪不傾於途。二人結夥，敵不敢欺。諸弟縱有何咎，須出入相隨，毋有片時離身。尊面確呈易怒之相。然、不管何等要人，須知易怒者，天所不佑。君若為人所害，縱即成佛，彼等豈不喜悅，而此則嘆喟，寧非憾事。<br>　　彼等多方圖謀陷害，祇因君較昔更受上信用，故裝作無事，實則內心蠢蠢欲動。君平日行動不宜使彼等注意，對於主君家人須更加禮敬。而於北條公子等來時，即使主君有召，仍以慎重為是。若居士有萬一之事，彼等將成為無定所之徬徨者，然而，慮不及此，更不辨道理，祇對君之更受重用，胸燃嫉火，氣逆難伸。<br>　　若有公子、貴婦等詢及主君病狀，無論何人，但躬身合掌答稱：「主君之病原非己力所能及，奈如何懇辭亦未獲允，身是臣僕，謹當竭誠以赴」。簡鬢素服，避穿鮮衣可也，一切唯多忍耐。<br>　　喋喋此言，想當早有領會，然、末代世情險惡，佛說濁世聖人難居，如石處大火中，暫雖能忍，終亦燒摧作灰。賢人雖口道五常，身則難行。是以謂高座不宜久居也。多人之欲構陷君者，然未為所陷，獲勝之身若不檢束，竟為之陷，是如世間所謂「近岸船覆」、「功虧一簣」矣。<br>　　日執事於主側，給有居室，其處雖無何事，然晨昏進出，豈定無人窺伺？又，家中門戶之側、持佛堂、廊下、梁上等隱處，希多留意。此番彼等之圖謀必更甚於前。為君之計，能為君助者，莫逾鎌倉荏柄巡夜之諸人，縱曾心有不和，須共語也。<br>　　源義經攻陷平家，本為至難之事，以說動田口成良而遂滅平家。大將軍大人雖知長田為父仇，然在未破平家之前，不斬其首。況此四人，遠為法華經，近為日蓮之故，寶如性命之家屋為上所沒。既同為信奉日蓮與<br>法華經之人，前此縱有何失，亦須盡力照顧也。再者，此諸人常時進出君家，敵夜行亦必懷畏而遠避。敵亦非世仇，料將不至於明處挑釁，對從暗處狙害者言，無有更懼於此等兵士也。務望日常和睦相處。君性偏急，言之或不見用。苟真如此，日蓮祈之力亦難及。<br>　　龍象與君之兄，於君也為惡人。是乃出於天佑而得如君所望，然又何故而欲違背天之意乎？縱得千萬之財，而為上所棄，成得何用？既得上愛，視同己親，如水之隨器、犢之戀母、老者之恃杖，主之如此深信於君，若非法華經之力，孰能致之？同輩諸人，定當稱羨不已。希早日與此四人親睦並告之於我，當為強盛祈之於天。<br>　　又為君亡故之父母，亦祈之於天云：「左衛門尉極是悲嘆」，釋迦佛前定當加意垂護矣。<br>　　至今念念不忘者，是將斬首時，君執馬轡，悲泣同行，此情此景，沒世難忘！設君以罪重將入地獄，縱釋迦佛如何邀我作佛，日蓮亦必辭之而共君入地獄。日蓮若與君共入地獄，釋迦佛、法華經豈亦不入於地獄。暗夜得月，投水入湯，以火燒冰，日出於晨然，地獄亦將化為淨土。是以，此事希勿稍有違誤，否則雖怨日蓮亦無濟矣。<br>　　今此世間疫病，如君所言，年後將及於上。十羅剎之所謀乎？姑靜觀之可耳。<br>　　又、世事艱難，勿須嘆息、輕為他人語之。若然，則外於賢人之道矣。若然，則如寡妻，不以為恥，祇因惜與夫別，常向他人數說其夫之短然。此非為彼之失，實我之行有所虧耳！<br>　　人身難受，如爪上土；人身難持，如草上露。壽百二十而污名以死，何如一日之生而揚其名！中務三郎左衛門尉為主君、為佛法、為世間，其心賢良，能得鎌倉上下眾人稱讚才是。惶恐、惶恐。倉之財無勝於身之財，而身之財莫若心之財第一也！覽此文後，須是多積心之財。<br>　　有一等秘史，書之於次。日本自始有國王二人，為人所殺。其一是崇峻天皇。此王是欽明天皇太子，聖德太子之伯父。為人王第三十三代之皇，頒旨召聖德太子云：「聞汝聖智，可為朕相之」。太子雖三度辭退，而頻頒旨堅請，不得已恭為觀相，云有為人殺害相。王變色而詰其證據，太子對云：「赤筋貫眼，是遭敵之相」。皇帝再降旨問：「如何可脫此難」？太子云：「難脫，但有名五常之兵，若不離身，可免害。此兵是內典所說忍波羅蜜，為六波羅蜜之一」。王信而持之，然以性躁不久遂破。<br>　　某日，有人獻小豬，王拔簪而數度刺其目，曰：「有日當如此刺彼惡我者」。太子時在座，曰：「鄙哉、鄙哉！王其定不免為人所仇矣。此言是殺身之劍」。太子乃取來多金，分予御前聞得此言者，囑免洩於外。然有人語於蘇我大臣馬子，馬子疑王惡己，遂遣東漢直磐井之子直駒殺王。是以，雖身居王位，心中所思猶不得輕率出言。<br>　　孔子賢人而九思一言，九度思量而後一言。周公旦一沐三握髮，一食三吐餔。此須切實記取，他日不得恨我也。云佛法者，正在此也。<br>　　一代肝心是法華經，法華經修行之肝心在不輕品。不輕菩薩之敬人是何事？教主釋尊出世之本懷在示為人之道。惶恐、惶恐。賢為人，愚為畜。<br>　　建治三年丁丑九月十一日　　　　　　　　日　　蓮　花押<br>　　　覆四條左衛門尉大人"
		},
		{
			"_id": "122",
			"name": "致宿屋左衛門光則書",
			"context":
				"致宿屋左衛門光則書<br><br>文永五年十月　四十七歲作<br>　　先年所撰安國論，預言符合，經已上陳。<br>　　夫正月十八日，西戎大蒙古國牒狀到來。以此思之，日蓮可當於聖人之一分歟。雖然，猶未承下問，謹再陳諫書，望即停止歸依之寺僧，而改依法華經。不爾，後悔難及。此旨已書送十一所，定當有評議歟。至仰　閣下能早遂日蓮之本望。十一所已於致平左衛門尉大人書中陳明。原當詳陳，然上書分明，此容省略。懇觀氣色，得便轉陳，則庶幾乎。恐恐謹言。<br>　　文永五年 戊辰十月十一日　　　　　　　　　　日　　蓮　花押　　　奉陳<br>　　　宿屋居士大人<br>"
		},
		{
			"_id": "123",
			"name": "致四條金吾書",
			"context":
				"致四條金吾書<br>（四條金吾御書）<br>建治四年一月　五十七歲作<br>別名：九思一言事　　　　<br>　　於鷹取嶽、身延嶽、七面嶽、飯谷，在其樹下、萱根、巖石上、土中，任是如何尋覓總不見生得也。無海不出藻，無山不生茸，非法華經無成佛之道矣！此姑置之。<br>　　聞之殊為欣悅者，極為所憎之人，今竟蒙主君召入於出巡隨從之列，非祇一日二日，日日無暇之狀，喜慰之情何能言宣。<br>　　右衛門大夫與其親之對立，得其上之一言而免責。汝於此數年間之受憎，去冬聞得最甚，今反能日日隨同主君勤政，此是何事歟！悉出於天之謀，豈非法華經之力耶？其上，圓教法師來此，其言云：「江間四郎大人出巡時，從者武士二十四五人，其中主君不論，言身高，言氣概，及所乘之馬，乃至僕夫，皆以中務左衛門尉為第一也。好男兒、好男兒！鎌倉兒童齊在街頭指說」。<br>　　聞得此言，不得不有所危矣。孔子九思一言，周公旦一沐三握髮、一食三吐餔。古之賢人，今人之鑑。故、今後此身更須謹慎其行。夜晚無論有何事，不可一人外出。<br>　　設今是主君有召，亦須先遣人往主君住處探聽確實，然後裹腹，束髮，左右前後率從者而後行，至主君邸宅近處，於親友處，或自寓，脫卸武具整裝後再往。歸家時，須先遣人進入，戶側、橋下、廄後、高閣等一切暗處檢視清楚後，再行入內。若有火災，無論出自我家或他宅，不可惜財，切勿慌張走近救火之處，更無論脫身獨奔。<br>　　任事隨從主君歸邸時，門前下馬後，陳明判官，可即乞暇早早歸宅。雖是主君有言，深夜以不長留於主邸為宜。歸時第一務必多所警覺，此處必有敵為伺也，不可疏忽。又於人之勸酒，寧可存疑，或言謝，或逕不用可也。<br>　　又於汝之諸弟須常為關心，浴資、草履之費等，時可給之。若萬一有事，亦敵之所狙者也。彼等或將為君喪身，須存如此之念，故雖稍有閃失，佯作不知可也。又、女眷等縱有何失，不必盡為教訓，更不得爭執。涅槃經云：「罪雖極重，不及女人」。文意是，雖有何失，不可斥責女人，如此方是賢人、方是佛弟子也。此文是阿闍世王不祇殺父，更欲殺害其母時，耆婆、月光兩臣諫勸之經文。<br>　　既是令堂心疼，臨終時猶為懸念之令妹等，寬宥其失，以示憐惜，令堂必得心安，此非盡孝之道耶？須為深思！他人尚為憐惜，何況是令弟妹耶！一旦有事，是相聚一所，生死與共之人也。彼等正是他日為君哀悼者，何不留供彼等回憶乎？須深思之！<br>　　如此言之，非言他事，以二喻喻之，雙六之戲，二子並列則強；鳥隻翼不飛。將門、貞任等勇將，若祇一人，又成就得何事。是以於諸弟，須倚之如子、如部屬，則他日法華經弘揚，汝當可見及，皆是我一方同志也。<br>　　京都宮內、上皇之御所、鎌倉將軍之御所，及執權之御所，一年內已有二次，正月及十二月失火，此非等閑之事！因依靠謗法之真言師等為師，彼等為敵於法華經之故，故有諸天之責，法華經、十羅剎之垂誡。倘能翻作大懺悔，或亦有望得救歟！尤其，諸天甚為護惜此國，故有此大誡乎？此國已為他國所敗，國主、國民將滅，更有佛神寺社百千萬之滅失，天眼俯視人間，為之感嘆。又於唱誦法華經之善人，誹謗正法之輩擅加威壓，何能不招天罰！<br>　　惶恐、惶恐！本年善請拭目觀之可也。山海空市倘得有可避之所，當行往度過今年，如阿私陀仙人之見佛將生、而惜己命不長。恐恐謹言。<br>　　正月二十五日　　　　　　　　　　　　　日　　蓮　花押<br>　　　中務左衛門尉大人"
		},
		{
			"_id": "124",
			"name": "陰德陽報書",
			"context":
				"陰德陽報書<br>（陰德陽報御書）<br>弘安元年四月　五十七歲作<br>　　人之至可畏者，不孝也。汝之兄及弟，自作法華經之敵而離去，彼等是不孝，汝身無咎。女眷等，汝不為養之，一定難免於不孝矣。領地既增，可分己糧予之，俾贍護其一身。倘得如此，過世之父母，亦必為汝之護矣。日蓮所作祈請益見其可遂乎！縱有何疵，佯作不聞可也。見及此事，可知一切如依日蓮所說行事，當可更增領地，益得人望也。<br>　　如前此之所言，「有陰德必有陽報」，眾人讒訴於主君，主君雖亦思其為可信，以汝心正直，欲為主君後世之助，強盛祈之，過得數年，即得身受功德如是！須知，此尚是其始，後將必有大果報來歟。<br>　　又此法門之眾人，或竟有不洽人意之事，不見、不聞、不言，和睦待之可也。安靜祈之可也。以上所言，非我一人之思，乃外典三千、內典五千之精髓所出。恐恐謹言。<br>　　卯月二十三日　　　　　　　　　　　　　日　　蓮　花押<br>　　　敬覆　<br>"
		},
		{
			"_id": "125",
			"name": "覆中務左衛門尉書",
			"context":
				"覆中務左衛門尉書<br>（中務左衛門尉殿御返事）<br>弘安元年六月　五十七歲作<br>別名：二病抄　　　　　<br>　　夫、人有二病。一者身病，所謂地大百一、水大百一、火大百一、風大百一，已上四百四病。此病可以治水、流水、耆婆、扁鵲等之方藥治之。二者心病，所謂三毒、乃至八萬四千之病，若非佛力，二天、三仙不能治，更非神農、黃帝之力所能及。<br>　　又、心病有種種深淺之分。六道凡夫之三毒八萬四千心病，小乘之三藏、俱舍、成實、律宗之佛治之。毀大乘之華嚴、般若、大日經等諸經而生起之三毒八萬之病，倘以小乘治之，反更增長，不能平愈，必須以大乘治之。又諸大乘行者，背法華經而起之三毒八萬之病，倘以華嚴、般若、大日經、真言、三論等治之，更為增長。譬如出自木石等之火，以水可滅。出自水之火，救之以水，火愈熾盛，燄高炎上。<br>　　今、日本國去年今年之疫病，非四百四病，華陀、扁鵲所不治。亦非小乘、權大乘之八萬四千病，諸宗之人禱之亦無效，反為增長。縱令今年停止，年年再發，終必得有大事發生後，始得平定乎？法華經云：「若修醫道，順方治病，更增他疾，或復致死......而復增劇」。涅槃經云：「爾時王舍大城，阿闍世王......體生瘡......如是瘡者，從心而生，非四大起。若言眾生，有能治者，無有是處」。妙樂云：「智人知起，蛇自識蛇」。<br>　　此疫病如阿闍世王之瘡。非彼佛難治，非此法華難除。<br>　　又、日蓮下痢，起自去年十二月三十日，今年六月三日、四日，日日加重，月月倍增。思是定業乎？服君之良藥以來，逐日漸減，今僅百分之一耳。不知，是教主釋尊化入，以救日蓮者耶？是地涌菩薩授以妙法蓮華經之良藥者耶？其詳，筑後法師當為述之。<br>　　又追申。尊使 木具膳本月二十五日戌時來，種種供養物，難以盡計。富木大人供養之單衣收到，亦請轉達。又、夫人之祖父亡故事，請致悼念之意。恐恐謹言。<br>　　六月二十六日　　　　　　　　　　　　　日　　蓮　花押<br>　　　覆中務左衛門尉大人"
		},
		{
			"_id": "126",
			"name": "覆四條金吾書其十一",
			"context":
				"覆四條金吾書其十一<br>（四條金吾殿御返事）<br>弘安元年九月　五十七歲作<br>別名：源遠流長御書　　　<br> 錢一貫文，拜領。經奉置於法華經寶前，並陳明為賴基之供養。遠則教主釋尊並多寶、十方諸佛，近則日天月天自其宮殿，當為照覽乎！<br>　　於人世之勝者，雖賢人聖人者，猶多為嫉，何況常人耶！漢皇之王昭君，受嫉於三千后妃，帝釋之九十九億那由佗之后妃，嫉妒憍尸迦。日本、前中書王，為小野宮之大臣所嫉，北野天神之菅原道真為左大臣藤原時平所忌，讒奏於天皇而流放。<br>　　此等彌足深思。主君之邸宅，初雖為廣，今則狹矣。公子等眾多，加以舊來僕從數眾，如池水淺而魚亂，秋風起時之小鳥爭梢。此中，主君左右之人嫉君之時，君數度辭退主君之賜，重拂其心，料必多有讒言之事也。聞得君一再辭退主君所賜領地，今又得賜，不可思議事莫過於此也！其故無他，有陰德必有陽報也。<br>　　欲我主歸信法華經之心強，故爾。阿闍世王為怨於佛，依耆婆大臣之勸而信法華經，國乃得存。妙莊嚴王納二子之諫，翻改邪見。此亦當如是。以君之勸，主君之心，令其柔和者歟！此等全由君信法華經之心甚深之故。<br>　　根深則條茂，源遠則流長。一切經、根淺流短，法華經、根深源遠，故至末代惡世，不盡且榮，此天台大師所言。<br>　　致信於此法門者雖眾，公私大難相繼而來，一年兩年尚見支撐，其後，皆、或退，或且有反為敵者矣。或身不退而心退，或心不退而身退。<br>　　釋迦佛是淨飯王嫡子，統領一閻浮提，為八萬四千二百一十之大王。一閻浮提諸王叩首，其從者十萬億人。年十九出淨飯王宮，入檀特山十二年，其間隨伴者有五人，所謂拘鄰、頞鞞、跋提、十力迦葉與拘利太子也。此五人於六年中去二人，餘三人於後六年皆捨去，但有釋尊一人成佛。法華經之難信，猶勝於此，「難信難解」者此之謂歟。又較佛之在世，末法之大難重重。耐得此難之行者，其功德猶勝於一劫間之供養佛，經說如是。<br>　　佛滅度後，今已二千二百三十餘年，月氏一千餘年之間，弘通佛法之人，傳記載之無隱。漢土一千年、日本七百年間，雖亦載於目錄，然求如佛之遭逢大難者少矣。雖有稱己為聖人、己為賢人者，得遇「況滅度後」之記文者實無一人。龍樹菩薩、天台、傳教，雖是遇得佛法大難之人，然猶未見有及於佛說之事者。此即時代居前，生不值法華經之時故也。<br>　　今時既入後五百歲，居末法之始。日似五月十五日，月似八月十五夜。天台、傳教生於前，今之後者亦後悔所不及。大陣已破，餘黨不足言。今正為佛記之後五百歲，末法之初，當於「況滅度後」之時，佛語倘不虛，一閻浮提內，其必有聖人出現歟！<br>　　聖人之出有徵，說將有一閻浮提第一之會戰起焉，今會戰亦既起矣，是聖人既已出於一閻浮提者歟！麒麟出而知孔子為聖人，里社鳴而聖人出之事無疑。佛出，生栴檀木而知其為聖人，老子足有二五之文而知其為聖人。末代法華經之聖人，用何可知？經云：「能說此經，能持此經，則如來使」。持得八卷一卷一品一偈之人，乃至唱題目之人，即如來使。始中終不捨，逾越大難之人，即是如來使。<br>　　日蓮之心全非如來使，是凡夫之故。但受憎於三類大怨敵，值二度流難，似當於如來使。心雖三毒深，一身為凡夫，口言南無妙法蓮華經，似為如來使。尋其過去，似不輕菩薩。訪其現在，「加刀杖瓦石」之事不違，未來之「當詣道場」，夫復何疑！而養此之人，豈非同居淨土之人耶？事多未盡言，以心度之可矣。<br>　　稚兒病就痊，甚喜。又、大進阿闍梨死去之事，末代耆婆何能及君，人皆咋舌矣！事屬當然，我亦如是思之。三位法師事、草四郎事，如合符契。日蓮死生悉委於君，他之醫者，概所不用矣。<br>　　弘安元年戊寅九月十五日　　　　　　　　日　　蓮　花押<br>　　　四條金吾大人"
		},
		{
			"_id": "127",
			"name": "覆四條金吾書其十二",
			"context":
				"覆四條金吾書其十二<br>（四條金吾殿御返事）<br>弘安元年十月　五十七歲作<br>別名：所領書　<br> 鵝目一貫文，敬領。　　受賜領地之事，聞來深覺難信，莫非夢幻耶？實不思議。欲覆君信，竟不知如何措辭。其故，君以日蓮法門故，於日本國，及鎌倉中，主君身邊諸人，及公子等多無好感，能得存身於主君邸內已是為難，今竟蒙主恩，一再還給領地，甚至同僚亦以為怪事，思為乃主之偏愛乎！<br>　　是以，正思今度將是如何，聞得邸內有數十人讒訴，恐將不免有所阻擾，領地難望得遂乎？茲事似嫌逾度，究將如何，疑慮之際，想及汝之為兄弟所棄，今得如是大恩，何等榮幸！<br>　　彼處是殿岡之三倍。有自佐渡國來此，於彼處知之甚詳者言曰，於三箇鄉內以「井箇田」為第一，田地雖不為多，德量甚豐，二地年貢千貫，一地三百貫。聞是此地。<br>　　總之，被棄受嘲於同僚及親人，縱使其地遜於殿岡，亦係為盼主恩垂顧之際，胡為不樂？況是三倍於前地者乎！縱是何等惡地，亦不須為人及主君道其惡也。口稱佳地、佳地，竟再獲增賜亦所可期，但言其惡，無有德分，豈不將終為天人所共棄乎！希留意焉。<br>　　阿闍世王本是賢人，殺父，即時為天所棄，大地破裂，應身受地獄之苦。所殺之父王，一日車五百輛，數年之間供養於佛，以其功德，及王自身其後作法華經檀那之功德，天亦難捨，地亦不裂，終未墮地獄且作佛。汝今亦如是。雖為兄弟所棄，同僚所仇，公子等所欺，甚且受憎於日本國眾，前文永八年九月十二日子丑時，日蓮蒙咎時，執馬轡隨出鎌倉，同至相模之依智，作一閻浮提第一之法華經之助，必是梵天帝釋所不能捨者耶！<br>　　成佛之事亦復如是。縱有何等大罪，未背於法華經，以汝同往刑場之所為奉獻，足當成佛無疑。例有德國王，守護覺德比丘之命，而作釋迦佛也。法華經有祈必遂。勉之、勉之！　　須是益為堅固道心，今生期其必得成佛。於我一門之內，不論在家出家，莫不喜悅難禁。領地之事，道來似為今生之欲，然既是凡夫，又何能免此，不離所欲，亦得作佛，有此道焉。<br>　　普賢經說法華經之肝心云：「不斷煩惱、不離五欲」。天台大師之摩訶止觀云：「煩惱即菩提，生死即涅槃」。龍樹菩薩之大論釋法華經為一代之殊勝云：「譬如大藥師，能變毒為藥」。小藥師以藥治病，大藥師以大毒治大重病。<br>　　弘安元年戊寅十月　日　　　　　　　　　日　　蓮　花押<br>　　　覆四條金吾大人"
		},
		{
			"_id": "128",
			"name": "覆四條金吾書其十三",
			"context":
				"覆四條金吾書其十三<br>（四條金吾殿御返事）<br>弘安元年十月　五十七歲作<br>別名：石虎將軍御書<br> 今月二十二日，自信濃送來諸物之目錄、錢三貫文、白米一袋、餅五十枚、酒大筒一、小筒一、柿串五把、柘榴十，敬領。<br>　　夫王以民為食，民以王為食。衣保寒暖，食延身命。譬繼油之火、助魚以水。鳥畏人害，巢於樹梢，然常以就食於地，而陷網羅。魚游淵底，猶慮其淺，而掘穴潛居，然猶欺於餌而吞鉤。飲食也、衣藥也之為人所寶，有逾之者乎？　　而日蓮異於他人，更遠棲山林，復以今年自春徂夏，疫癘飢饉，秋冬繼之更烈。又、此身勞瘁，病日見重。承贈諸藥、衣物，並親施種種醫療得效，今病痊癒，較前健壯。<br>　　彌勒菩薩之瑜伽論，龍樹菩薩之大論有云，於定業者，藥變為毒。而法華經是變毒為藥。日蓮以不肖之身，欲弘法華經，故天魔競奪我所食乎，如是思之，未稍嗟歎。然，此度，命得獲助，莫非釋迦佛化入君身，以施救者乎！<br>　　此姑置之。此次君之返也，初甚憂慮，及聞平安歸抵鎌倉，乃大為喜悅。因懸心不安，見有自鎌倉來者，輒問之，或云遇于湯本，或云在國府津，直至聞人言遇于鎌倉，始為安心。今後，若無特別事由，不必親自來此，有重要事，遣使來報可矣。再再為念者，此次歸程甚為令人不安。敵者，多窺人之懈。今後若登旅途，宜乘馬，不可惜也。乘良馬，選衛士，以防萬一；且須乘可負重甲之快馬也。<br>　　摩訶止觀第八、弘決第八云：「必假心固，神守則強」，雖云神護，仍依人心之強。法華經雖是寶劍，亦依用者而見其利。<br>　　是故，末法思弘此經之人，舍利弗、迦葉、觀音、妙音、文殊、藥王等，或為斷見思、出六道之二乘，或為斷四十一品無明之菩薩，輝耀宛如十四夜之月。然此等諸人未獲其選，而獨讓之於地涌菩薩，以其是善能鍛鍊其心乎！<br>　　昔有李廣將軍，母為虎食，見石似虎，引弓射之，矢沒及羽。見知是石，再射不立。後人稱之石虎將軍。貴君亦當如是。雖受敵伺，然以法華經信心強盛，大難遂得先消歟。藉此，希益堅信心，紙不盡書。恐恐謹言。<br>　　弘安元年戊寅閏十月二十二日　　　　　　日　　蓮　花押<br>　　　覆四條左衛門大人"
		},
		{
			"_id": "129",
			"name": "日眼女造立釋迦佛供養事",
			"context":
				"日眼女造立釋迦佛供養事<br><br>弘安二年二月　五十八歲作　<br> 御守護本尊，今書寫奉上。三界之主、教主釋尊一體三寸，造立木像之檀那日眼女，承供養布施，前二貫文，此度一貫文，敬領矣。<br>　　法華經壽量品云：「或說己身，或說他身」。故東方善德佛、中央大日如來、十方諸佛、過去七佛、三世諸佛、上行菩薩等，文殊師利、舍利弗等，大梵天王、第六天魔王、釋提桓因王、日天、月天、明星天、北斗七星、二十八宿、五星、七星、八萬四千無量諸星，阿修羅王、天神、地神、山神、海神、宅神、里神，一切世界諸國為主之人，皆是教主釋尊之垂。天照太神、八幡大菩薩，其本地是教主釋尊。例釋尊為天之一月，諸佛菩薩等如浮水之月影。造立釋尊一體之人，是奉作十方世界諸佛之人。譬擺頭髮搖，用心身動，大風吹則草木披靡，大地震則海水洶湧。若奉得教主釋尊一動，能有草木不披靡、海水不洶湧者耶？　　今、日眼女是三十七之厄。厄者，譬骰之隅、升之角、人之關節、方之四維。風吹自方則弱，吹自角則強。病起於肉易治，起於節難治。家無垣則盜入，人有科則招敵。厄者如節，如家無垣，如人有科。以強兵為衛，盜賊來犯可為擒之。節之病早為之治，更得延命。今造立教主釋尊，是婢女之產太子，國主尚敬此女，何況大臣以下耶！大梵天王、釋提桓因王，日月等皆為此女守護，況大小之神祇耶！<br>　　昔、優填大王，造立釋迦佛，大梵天王、日月等來禮木像。木像說云：「供養我不如供養優填王」。影堅王之書釋尊畫像亦如是。法華經云：「若人為佛故，建立諸形像......如是諸人等，皆已成佛道」。文意是謂，一切女人奉造釋迦佛像，今生每月每日得拂大小之難，後生必得作佛。<br>　　夫女人於釋尊一代所說五千七千餘卷諸經，皆受嫌為不得作佛。唯法華經說女人成佛。天台大師釋云：「不記女」，釋意是謂，一切經不許女人成佛。其下云：「今經皆記」，意謂今之法華經始見龍女作佛。<br>　　有名天台智者大師者，於佛滅後一千五百年出生漢土，覽一切經，凡十五遍，見法華經以外之經，皆說女人不能成佛。有名妙樂大師者釋云：「一代所絕」，釋之意是謂一切經中絕無之法門也。法華經如眾星中之月，如人中之王，山中之須彌山，水中之大海，如是尊貴之經既說女人成佛，一切經嫌之復何如？譬如盜匪、夜賊、暴徒、乞食、癩病者雖受人嫌厭，奈國王讚之，何等可喜歟！<br>　　日本國可云是女人之國。是天照太神之女神所建之島也。此日本，男有十九億九萬四千八百二十八人，女有二十九億九萬四千八百三十人。此等男女皆為念佛者。皆是念佛，故是以阿彌陀佛為本尊。現世之祈禱亦復如是。縱是繪製釋迦佛，心欲往阿彌陀佛之淨土，其本意所思非釋尊，反見劣於不製不畫佛像者矣。<br>　　今、日眼女雖為祈今生，而作教主釋尊之像，後生之成佛亦是無疑！須思是日本國二十九億九萬四千八百三十人之女人中之第一也。委細容後述。恐恐謹言。<br>　　弘安二年己卯二月二日　　　　　　　　　日　　蓮　花押<br>　　　覆日眼女"
		},
		{
			"_id": "130",
			"name": "聖人蒙難事",
			"context":
				"聖人蒙難事<br>（聖人御難事）<br>弘安二年十月　五十八歲作<br>與門人等　　　　　　　　<br>別名：門人等　　　<br>　　昔、建長五年 太歲癸丑四月二十八日，於安房國長狹郡東條鄉、今為郡，有右大將軍始奉天照太神而獻之封地，是日本第二封地，今為日本第一。於此郡內清澄寺諸佛坊之持佛堂南面，午時始說此法門。今弘安二年 太歲己卯，已歷二十七年。<br>　　佛四十餘年、天台大師三十餘年、傳教大師二十餘年，遂出世本懷，其中大難難計，早有所述。余二十七年，其間大難亦各各所既知。　　法華經云：「而此經者，如來現在，猶多怨嫉，況滅度後」。釋迦如來大難，不知其數。其中，食馬麥九十日，小指「出佛身血」，大石壓頂。善星比丘等八人，身為佛弟子，心向外道，晝夜十二時，窺伺佛短；波璃王殺無量釋子，惡象踐踏無量弟子等；阿闍世王之作大難等，此等是如來在世時之小難，況滅度後之大難，龍樹、天親、天台、傳教猶未值，若言其不是法華經行者，則為何不得稱為行者？若欲稱其為行者，則未有如佛之由身滴血，更何況無逾佛之大難，經文落空，佛說已成大虛妄矣！<br>　　而日蓮二十七年間，弘長元年 辛酉五月十二日，流放伊豆國；文永元年甲子十一月十一日，頭被創，左手骨折；同文永八年 辛未九月十二日，配流佐渡國，又臨斬；其外，弟子被殺、受傷、驅逐、罰金等不知其數。視佛之大難，及之乎？勝之乎？未可知也。龍樹、天親、天台、傳教，不能與余並肩。<br>　　日蓮若不出於末法，佛成大妄語人，多寶、十方諸佛是大虛妄之證明。佛滅後二千二百三十餘年間，一閻浮提內，助得佛言者，但唯日蓮一人而已。<br>　　輕賤過去、現在之末法法華經行者之王臣萬民，其始雖似無事，終必滅亡。日蓮亦如是。始也若無可驗，今二十七年間，守護法華經之梵釋、日月、四天等，若不為守護，是使佛前誓言落空，必墮無間大城，作畏懼想，今則各各奮力矣。<br>　　大田親昌、長崎次郎兵衛之尉時綱、大進法師之落馬等，豈非法華經罰之顯示？罰有總罰、別罰、顯罰、冥罰四種。日本國之大疫病、大飢荒、內亂、他國侵襲是總罰，疫病是冥罰。大田等是現罰、別罰。<br>　　各各須取出獅子王之心，莫畏他人如何威脅。獅子王不懼百獸，獅子之子亦復如是。彼等是野干之吠，日蓮一門乃獅子之吼。故最明寺大人赦日蓮之伊豆流罪，及此大人之赦佐渡流罪，是知受人讒言，實無其罪，故赦之者。今、再是人言如何，如非聞得其實，決不用人讒言。當知，縱是大鬼神附體之人，日蓮是有梵釋、日月、四天等、天照太神、八幡之守護故，不受其禍罰也。月月、日日，須益堅強，稍有懈怠，必受魔侵。<br>　　我等凡夫之愚拙也，經論有之者以為事遠，無畏懼之心。一定者，平等、城等將怒向我一門恣意迫害，其時也須閉眼觀念。現世之人，不有遣往筑紫者乎？有將往者，有已往者，若彼諸人，是我之身，又當如何？此時我一門無此之嘆。彼等現時受苦如斯，如被殺，又必入地獄。我等現世雖遇大難，後世當得作佛。譬如灸醫，當時雖痛，病能得治，痛而不痛。<br>　　彼熱原之愚癡者，好言勉之，不可使之畏懼。宜對彼等云：「須得果斷，痛下決心。要知善是不思議，惡乃一定」。若謂空腹，可教以餓鬼道；若言寒冷，可教以八寒地獄；若言恐怖，可教以雉之遇鷹、鼠之遇貓，不可以為是他人之事。<br>　　如此不憚煩瑣寫來，祇因年年、月月、日日，雖亦屢曾道之矣，然如名越女居士、少輔法師、能登法師、三位法師等，畏怯而無道心，欲深疑重，是塗漆潑水，利劍斬空，無益也。<br>　　三位法師之事，亦大有可疑，唯恐愚癡之輩誤日蓮妒彼智慧，故未深言。彼終生惡心而遭大罰。若使早予嚴正叱責，或免於難亦未可知。實是大有蹊蹺，故言之。再者，如多言說，人又以為中傷亡者。為供明鑑，故不得已而言之。又、彼等眾人，內心或有所懼矣！<br>　　世情騷然中，我此一門，如有將作兵士者，希書告。恐恐謹言。<br>　十月一日　　　　　　　　　　　　　　　　日　　蓮　花押<br>　　　門徒大眾<br>　　可送存於三郎左衛門大人處"
		},
		{
			"_id": "131",
			"name": "覆四條金吾書其十四",
			"context":
				"覆四條金吾書其十四<br>（四條金吾殿御返事）<br>弘安二年十月　五十八歲作<br>別名：法華經兵法事　<br> 前次遇敵交手，承函告，委細拜悉。<br>　　不出所料，終見敵人狙伺。幸以早有警戒，兼加英勇，更賴法華經信心之強故，無難保身，可喜可賀！<br>　　夫運窮則兵法無用，果報盡則所從不從。所詮，君運既未盡、果報亦存故。<br>　　尤以諸天善神須守護法華經行者，於囑累品立有誓狀，一切守護神、諸天之中、我等眼所得見其守護者、為日月天，何能不信？<br>　　更者、更者，日天之前有摩利支天，日天欲為法華經行者之守護，所從之摩利支天尊能棄之不顧耶？序品時，「名月天子、普光天子、寶光天子、四大天王，與其眷屬，萬天子俱」列座，摩利支天在三萬天子之內，若不在內，將不在地獄耶？<br>　　今番大事，莫非此天之守護乎？彼天下此，授貴君以劍術，我日蓮以首題之五字授汝。受持法華經者必得守護之事不可疑！摩利支天亦持法華經而為一切眾生守護。「臨兵鬥者，皆陣列在前」之文亦出於法華經，「若說俗間經書、治世語言、資生業等，皆順正法」者是也。藉此，希益出強盛之大信力，不可使命窮運盡，而歎諸天之不為守護也。<br>　　將門以武勇名，究極兵法，然終不敵王命。樊噲、張良其終亦不佳。但心唯貴耳！日蓮縱是如何祈禱，若不信，是如就濕燧打火，終無益也。<br>　　希益砥礪，出強盛之信力，知遭難不死為不思議事。恃何兵法莫若用此法華經兵法也！「諸餘怨敵，皆悉摧滅」之金言絕不虛妄。兵法劍術之大事亦出自此妙法，務必益堅信心，稍有畏縮則萬事不成！恐恐謹言。<br>　　十月二十三日　　　　　　　　　　　　　日　　蓮　花押<br>　　　覆四條金吾大人"
		},
		{
			"_id": "132",
			"name": "覆四條金吾書其十五",
			"context":
				"覆四條金吾書其十五<br>（四條金吾殿御返事）<br>弘安三年十月　五十九歲作　　<br> 自殿岡送來之米收到。今年七月盂蘭盆會，供養作僧膳矣。自恣之僧、靈山聽眾、佛陀、神明定必已為納受、隨喜乎！無盡厚志，連番訪問，難以言表。<br>　　不待言，君之後生菩提，無有可疑！尤以文永八年蒙咎之時，即將於相模國龍口付斬，君執馬轡跣足，隨泣隨行，決心切腹為殉之氣概，何世得能忘之耶！非僅此也，流放佐渡島，北海雪深，北嶺風寒，實不敢思此命之能獲助，見棄於年來之同朋，思欲歸鄉之情，如千引之石、沈於大海之底。原本凡夫，故於故鄉諸人，思戀不已。其時也，憶及君以在俗之仕官，無暇之身，竟能信此經，誠屬稀有，跨山河、渡蒼海，遠地來尋，其志也，雖香城之碎骨、雪嶺之投身，又何多讓耶！<br>　　又、我身如此，難望再浮，然有其故乎，同十一年春，竟獲赦免，歸回鎌倉。<br>　　細思事情，今我是身無過者歟！而或危及生命，弘長伊豆之國，文永佐渡之島，再三諫曉，留難重重。是以，「佛法中怨」之誡責，此身早得獲免矣！<br>　　爰思更進於道，入山林以謝世，人言各異，周思縝慮，遂來此國此山，春秋已歷七年矣。又、此身之愚智暫置不論。因作法華經之侶，忍難受創之事，超過漢土之天台大師，勝於日域之傳教大師。此是時之使然也。　　我身倘為法華經行者，靈山教主釋迦、寶淨世界多寶如來、十方分身諸佛、本化之大士、化之大菩薩、梵釋、龍神、十羅剎女，亦必是與我同在者乎！有水斯有魚，有林斯有鳥。蓬萊山多玉，摩黎山生栴檀，麗水之山有金，今此所亦如是。佛菩薩之所住，功德聚之土焉。日月經久，所讀誦法華經功德瀰漫虛空。而每年多次參詣，無始罪障定可在今一生之內，盡為消滅歟。望益為勉之、勉之！<br>　　十月八日　　　　　　　　　　　　　　　日　　蓮　花押<br>　　　覆四條中務三郎左衛門大人"
		},
		{
			"_id": "133",
			"name": "致平左衛門尉賴綱書",
			"context":
				"致平左衛門尉賴綱書<br>　　<br>文永五年十月　四十七歲作<br>　　蒙古國牒狀到來，就此，經已上陳。<br>　　夫如先年日蓮所撰安國論，預言符合，無有少違。是以，再作訴狀，為發憂思。飛諫言於公庭，邀諍論於諸宗。而閣下為天下之棟梁，萬民之手足，於此國滅亡之事，何能不為興歎？不為謹慎乎？須是早加制止謗法，庶免其咎耳！<br>　　夫一乘之妙法蓮華經，是諸佛正覺之極理，諸天善神之法食。於其信受，何有七難之來、三災之興耶？其甚者，言此事之日蓮，竟遭流罪。何以日月星宿，不為加罰耶？聖德太子破守屋之惡，而興佛法；秀鄉力挫將門，而名留後代。是以，如將法華經之強敵，閣下所歸依之寺僧予以退治，定必是得蒙善神擁護者歟！<br>　　法典具在，制止非道，事本分明。然何於日蓮之愁訴不為用耶，豈非有背於誓文乎？此旨經向各方送出愚狀，所謂鎌倉大人、宿屋居士大人、建長寺、壽福寺、極樂寺、大佛殿、長樂寺、多寶寺、淨光明寺、彌源太大人，並此狀，合有十一所，各各當有評議，甚望早得回覆也。若爾，磨卞和之璞而成玉，法王髻中明珠，此時必得顯矣！此全非為我身而言，為神、為君、為國、為一切眾生，而奉言者也。恐恐謹言。<br>　　文永五年 戊辰十月十一日　　　　　　　　　　日　　蓮　花押<br>　　　平左衛門尉大人"
		},
		{
			"_id": "134",
			"name": "覆四條金吾夫婦函",
			"context":
				"覆四條金吾夫婦函<br>（四條金吾許御文）<br>弘安三年十二月　五十九歲作<br>與四條金吾夫人　　　　　　<br>別名：八幡抄　　　　<br> 白小袖一件、綿十兩，確實拜領。<br>　　歲已云暮，又處山中，風勁而庵室如籠之有孔。墊地者草葉，著身者紙衣。體凍如石，食寒於冰。得此小袖，頓欲著之暖身，而來書囑於明年元日著之，此也，較迦葉尊者之閉居雞足山，待慈尊之出世，須歷五十六億七千萬歲者，不猶為久耶？<br>　　此且置之。椎地四郎言君於主君前講說法門之事，甚感欣慰。報君美意，此為書示一大事法門。<br>　　世間智者、愚者，多言八幡大菩薩是阿彌陀佛化身。此亦非無其故，中古之義，或稱之為八幡託宣，稍有說其為阿彌陀佛之事者，此等諸人，其心是念佛者之故，見石為金，見株如兔。其實八幡大菩薩乃釋迦佛也。其故，大隅國有石體之銘在焉。一石裂為二，其一有八幡二字，其另一有銘，其文「昔於靈鷲山，說妙法蓮華經，今在正宮中，示現大菩薩」，此是云釋迦佛之第一證文。<br>　　有較此更為明確之事。此八幡大菩薩，其父是日本國人王第十四代仲哀天皇，其母為第十五代神功皇后，即第十六代應神天皇也。父仲哀天皇，受天照太神之命，出海攻新羅國，反為新羅大王所破，仲哀天皇崩逝於博多。時、神功皇后正懷妊此太子，為報王仇，率數萬騎討新羅國，海上船中，王子誕生之胎氣漸動。<br>　　其時，神功皇后語於內之王子云：「汝為王子耶、王女耶？若倘是王子，希聽之！我為討君之父仲哀天皇之敵，欲渡新羅國。我乃女身，故以大將囑汝，君是將作日本國主之人，今不即生，軍之間，希於腹內作數萬騎之大將，報父之仇。若不用此言，今即出生，則將沈汝於大海，須不得怨我也」。王子乃留於胎內。<br>　　其時，后以石為帶，裹腹冰之。渡新羅國戰勝後，還豐前國宇佐宮，於其地，王子誕生。懷胎後三年六月三日，即甲寅年四月八日出生，號應神天皇，享年八十，於壬申年二月十五日崩逝。為男山之主神，我朝之守護神也。正體雖無何殊異之處，靈驗顯著，今之八幡大菩薩是也。<br>　　又、釋迦如來於住劫第九減，人壽百歲時，淨飯王作父，摩耶夫人作母，生於中天竺伽毘羅衛國蘭毘尼園，即甲寅年四月八日。經八十年，於東天竺俱尸那城跋提河邊，二月十五日壬申入滅。今八幡大菩薩亦如是。月氏與日本國土雖異，父母雖異，四月八日與甲寅，二月十五日與壬申，則無不同。<br>　　佛滅度後二千二百二十餘年之間，月氏、漢土、日本、一閻浮提內，生為聖人、賢人者，雖皆可說是釋迦如來之化身，然如斯之不思議，未曾見聞也。<br>　　如是不思議之上，復有八幡大菩薩之誓，釋尊於月氏說法華經，宣示「正直捨方便」，於日本八幡誓言「宿正直之頂」。而前十一月十四日子時，鎌倉八幡宮寶殿燒失，登天而去，思其緣由，豈非此神所誓、宿於正直人之頂，今既無正直人，無住所可栖，遂還天上者乎？<br>　　日本國第一不思議，是生於釋迦如來之國，而捨此佛，一切眾生皆一同歸向阿彌陀佛。棄有緣之釋迦，崇仰無緣之阿彌陀佛，更將親父釋迦佛入滅之日，歸作阿彌陀佛之日。又將誕生之日，屬之於藥師。於八幡大菩薩，似為崇敬，又將其本地，歸於阿彌陀佛。<br>　　如斯棄本地垂，更於言此事之人，視之如仇敵，八幡亦力所不及，遂還歸天上者乎？月影雖映於水，然、濁水則不栖。樹梢草葉之滴露，以其清澄，猶可映得月影，雖非國主，然正直者之頭上，八幡必為之宿焉。<br>　　雖有宿于百王頂上之誓，然、人王八十一代安德天皇、二代隱岐法皇、三代阿波、四代佐渡、五代東一條等之五代國王，是諂曲人之頂，故不為宿焉。賴朝與義時，雖為臣下，其頂可宿，正直之故歟。　　以此思之，法華經之人眾，依於正直之法，故、釋迦佛猶為其護，何況垂之八幡大菩薩，何能不為之護耶？淨水染濁，月所不宿；糞水澄清，影不惜也。濁水雖清，月亦不宿；糞水雖污，澄之，月影宿之而不惜。濁水譬於智者學匠，雖為持戒之人，而實背法華經。糞水如愚人之無戒者，雖貪欲深、瞋恚強盛，獨於法華經，信之無二無三！<br>　　云涅槃經之經，列法華經之得道者，舉出蜣蜋蝮蠍等之糞蟲。龍樹菩薩書法華經之不思議，稱叻蟲作佛。又、涅槃經舉依法華經仍不得成佛之人，是「一闡提人，如阿羅漢，如大菩薩」。此等如濁水雖澄，猶不能映月。是以，八幡大菩薩憎不正直而登天，見法華經行者，何為惜其影乎！<br>　　我一門須深信此理。八幡大菩薩，居於日蓮一門所在之處。勿可疑之、勿可疑之！恐恐謹言。<br>　　十二月十六日　　　　　　　　　　　　　日　　蓮　花押<br>　　　覆四條金吾夫人　　"
		},
		{
			"_id": "135",
			"name": "覆四條金吾書其十六",
			"context":
				"覆四條金吾書其十六<br>（四條金吾殿御返事）　　<br>弘安五年正月　六十一歲作<br>別名：八日御書　　<br> 如滿月之餅二十，如甘露之清酒一筒，拜領。<br>　　春初之喜，思如月之盈，如潮之昇，如草之茂，如雨之降。　　夫八日為各各親父釋迦佛降誕之日。此日有三十二不思議，一是一切草木開花結實，二是大地涌出一切之寶，三是一切田畝不雨而水出，四是夜變如晝，五是三千世界無歎聲。如是悉皆吉瑞之相。自是已來，迄今二千二百三十餘年間，吉事用八日。<br>　　而今，日本國人悉皆捨離釋迦佛，然汝等是以何等過去之善根，各各信仰法華經與釋迦佛，集此不祇共作八日之供養，且更以華香惠我山中之日蓮耶！可貴、可貴！恐恐。<br>　　正月七日　　　　　　　　　　　　　　　日　　蓮　花押<br>　　　覆眾人　　"
		},
		{
			"_id": "136",
			"name": "方便壽量讀誦事",
			"context":
				"方便壽量讀誦事<br>（月水御書）<br>文永元年四月　四十三歲作<br>與大學三郎妻　於鎌倉　　<br>別名：大學抄　　<br> 託送之來函云：「法華經每日一品，二十八日間讀完一部。現時以藥王品一品為每日之功課。然、應是同前逐品讀之者耶」？<br>　　法華經之一日功課，是一部八卷二十八品，或是一卷，或是一品、一偈、一句、一字，或是題目祇唱南無妙法蓮華經一遍，或又於一生之間，祇一度唱之，或又於一生之間，祇聞得唱一遍而隨喜者，或又聞隨喜之聲而隨喜者，如是五十展轉，至其末，志亦薄，隨喜心弱，如二三齡幼童之無知，如牛馬等之不辨前後，然猶較學他經之人，利根且智慧聰穎如舍利弗、目連、文殊、彌勒，諸經懷於胸內者之功德，猶勝逾百千萬億倍也。經文及天台、妙樂之六十卷中，明見之矣。<br>　　是以，經文云：「以佛智慧，籌量多少，不得其邊」。以佛之智慧，尚不能知此人之功德。佛智慧之可貴，能知此三千大千世界七日，或二七日等之間，其降雨之數，但於唱法華經一字之人，其功德則見非其所知，何況我等逆罪凡夫，能知得此功德耶？<br>　　雖然，如來滅後，今及二千二百餘年，五濁熾盛者年久，藉事為善者幾稀。縱有作善之人，行一善，而重造十惡，終是行小善而造大惡，心思修大善而起慢心，成得如此世間。而距如來出世之國，隔二十萬里山海，偏東之日域邊土小島，乃夫人出生之地，五障雲深，三從誡重，作女人之身，能致信用於法華經，彌為珍貴，非言語所能盡。<br>　　披見一代聖教，雖究極顯密二道之智者學匠，近來竟亦有捨法華經而念佛者，夫人是以何等宿善，生得此身而受持此法華經之一偈一句耶！<br>　　是以，今拜讀尊函，較之見得優曇華彌為珍貴，勝於一眼龜得值浮木穴之難，心知其可尊，一言一點，亦思得添隨喜之言，所盼祇為稍積善根之餘慶耳！但、唯恐如雲之遮月、塵之掩鏡，鄙陋之言，不足以彰顯功德，反使減色耳。雖然，既承下問，豈容默止，此可思為加一渧於江海、添爝火於日月，若得添水增輝，實所感禱！<br>　　首言法華經，八卷、一卷、一品、一偈、一句乃至唱誦題目，須知其功德皆同。譬如大海之水，雖一渧亦納無量江河之水；如意寶珠，雖一珠而雨萬寶；百千萬億之滴水、粒珠亦同。法華經一字如滴水、粒珠，乃至萬億之字，亦如萬億之<br>滴水、粒珠。諸經諸佛之一字、一名號，如江河之一渧、山海之一石。江河之一渧不具無量之水，山海之一石不備無量石之德。然此法華經不論何品，要以能信用之品為貴耳。<br>　　總之，如來聖教皆有妄語之說，雖未有所聞，然再為詳究佛教，如來金言之中，亦有大小、權實、顯密等之別者，此事起於經文，隨之而散見於論師人師之釋義。詮其要而言，釋尊五十餘年諸教之中，其先四十餘年之說教，猶若有疑焉。佛於無量義經，親言：「四十餘年，未顯真實」之經文故也。<br>　　於法華經，佛確言其一句文字是「正直捨方便，但說無上道」。再加，多寶佛自大地涌出，作「妙法華經，皆是真實」之證明，十方諸佛皆來集於法華經之座，出舌為法華經文字無有一字妄語而作證。譬如大王與后及長者等，共作一體同心之誓。<br>　　若有唱得法華經一字之男女等，因受十惡、五逆、四重等之無量重業所牽引而墮惡道，縱是日月不自東出，大地翻覆，大海潮息，破石重合，江河之水不入大海，信法華經之女人，無有受世間之罪牽引而墮惡道之事。<br>　　若信法華經之女人，因嫉妒、心惡、欲深之牽引而墮惡道，則釋迦如來、多寶佛、十方諸佛，自無量曠劫以來，所持不妄語戒頓破，事有勝於調達之虛誑罪、超過瞿伽利之大妄語也。爭得有如此事耶？於持法華經之人，誠難能可貴也。<br>　　但一生之間，不犯一惡，持五戒、八戒、十戒、十善戒、二百五十戒、五百戒、無量戒，熟諳一切經，供奉一切諸佛菩薩，積無量善根，獨於法華經不致信用，又或雖有信用，而思其同於諸經諸佛；又或知其不同，而於其他善根力行無間，於法華經、時一行之，與不用法華經之謗法念佛者等親近相語，於稱法華經不適末代之機者不思其為罪，則一生之間所積無量善根頓失，並法華經之功德亦暫隱退，其墮阿鼻大城之事，如雨之不能停於空中、山石滾落之不能止也。<br>　　造十惡五逆者，若無背法華經之事，猶容往生成佛之事無疑。持一切經，信諸佛菩薩之持戒者，若不用法華經，必墮惡道無疑，此可見於經文。<br>　　予以愚見，觀近來世間，在家、出家，盡多是誹謗者矣！<br>　　為釋不審，可為奉陳者，法華經各品悉如前述，雖無粗陋，而二十八品中殊勝可貴者，方便品與壽量品耳，餘品皆枝葉也。是以，日常功課，可習讀方便品之長行與壽量品之長行。亦可別為書出而讀之。其餘之二十六品，將如影之隨身、玉之具財。讀壽量品、方便品，餘品雖未讀，自然亦具其德。藥王品、提婆品雖是說女人成佛往生之品，然、提婆品是方便品之枝葉，藥王品是方便品與壽量品之枝葉。是以，日常須讀此方便品、壽量品二品，餘品得暇時讀之可耳。<br>　　又、來信云：「每日三度奉拜七字，又每日唱南無一乘妙典一萬遍，每日行之。有月事時，不讀經。所唱之七字、一乘妙典，亦但諳誦之，得不以為惡耶？此祇限於月事之日數，能許之乎？事畢後須經幾日可為讀誦？」<br>　　此事是一切女人皆所不審而常為尋問者。又、自昔於女人之不審，為答者雖多，而一代聖教未見明說之故乎，無人得能明舉其證文。日蓮粗見聖教，雖於酒肉、五辛、婬事等，明指為不淨，且有定其月日以為禁戒者，禁忌月水之經論，未曾見說。<br>　　在世之時，多有盛年女人為尼，亦行佛法，然並無以月水時而受嫌之事。以此推量，云月水者，非外來之不淨，祇女人生理，為續生死之胤者也。又或如為長患乎？例屎尿等出自人身，善為處理，又何所忌焉。同此理也。是以，印度、尸那等，亦未聞有甚忌之者。<br>　　但、日本國是神國，其神乃佛菩薩之垂；而此國之習，多有不合經論之事，不可思議者，背之則有現罰。仔細以經論案之，佛法中有云隨方毘尼戒之法門，當於此也。此戒之意，謂於無甚缺失之事，雖稍異於佛教，亦不可違背其國風俗，此亦佛說之一戒。不知此由之智者，神是鬼神而已，不須敬之，作此強義，乃有損及眾多檀那之事矣。若然，此國之神明，多忌月水，受生此國之人，大可忌之歟。<br>　　但、女人之平日功課，不必忌之。原未信法華經之人，欲使人c離此經，不便即言立捨此經，乃藉口身不淨等由，使人疏遠此經。又謂不淨之時，若行此經，則為褻瀆，以此唬人，入人於捨法華經之罪也。<br>　　此事一切善希領會，月水時至七日間有所慮者，可不讀經，但暗誦南無妙法蓮華經，亦可不向經而禮拜之也。又或不測而近臨終時，雖曾服魚鳥，能讀則讀經，及唱南無妙法蓮華經可也。又、月水等，亦不待言。<br>　　又唱南無一乘妙典者，與此同其事，如天親菩薩、天台大師等之所唱，但唱南無妙法蓮華經可矣。有此原委，奉告如是。惶恐、惶恐。　　文永元年甲子四月十七日　　　　　　　　　　　　　　　　　　日　　蓮　花押<br>　　　敬覆大學三郎夫人"
		},
		{
			"_id": "137",
			"name": "致大學三郎書",
			"context":
				"致大學三郎書<br>（大學三郎殿御書）<br>建治元年七月　五十四歲作<br>與大學三郎　於身延　　　<br>別名：權實違異　　<br> 外道、明天人畜三善道，論鬼道之有無，地獄道未見論述。小乘經、明六道之因果，四聖不分明。俱舍、成實、律三宗，依憑小乘經，但明六道是也。三論宗於天台宗以前，渡自天竺，立八界，不明十界。法相宗亦天竺之宗，天台已後，唐太宗之世渡來，此亦立八界；雖為大乘，然言五性各別，立無性有情永不成佛之義，殆似外道之法。此是自他宗之嘆。<br>　　華嚴宗、真言宗之兩宗，天台已後有之。華嚴宗建立於則天皇后御宇。真言宗於玄宗時，由善無畏三藏傳來，但天竺並無真言宗之名。無畏三藏為以大日經立宗故，乃妄稱天竺之宗歟。此二宗皆立十界，但此是天台宗已後之事；乃竊取智者大師之睿智，據作自身之才識者歟。<br>　　若如佛說以勘之，法華經外之華嚴經、大集經、般若經、大日經、深密經等之諸經，但小衍相對也。祇限於法華經，是以「已今當」為其眷屬之修多羅。雖然，天台已前諸師，於法華經等一切大乘經，以小衍相對釋之。無王臣之差別，上下相混，佛法真義不顯，有愚癡之失。天台已後，諸宗就小衍相對之諸經，定權實相對，竊取天台之智。背日月而向燈燭，以丘塚而比華恆者此也。<br>　　佛說十八界，修羅說十九界。天台立四智，真言立五智。天台言九識、十識，真言則稱十識、十一識。而天台學者受彼誑惑，悉思為實義，乃有云：「法華經為釋尊所說，如民之萬言；大日經是天子鳳誥，如王之一言」。<br>　　善無畏三藏假天竺之名，謂法華經與大日經是理同事勝。此是一大謬言！日蓮捨論師、人師之添言，專就經文勘之，大日經一部六卷，及供養法卷之第一卷三十一品，見聞有說聲聞乘、緣覺乘、大乘菩薩及佛乘之四乘。其中，大乘之菩薩乘者，三藏教之三祇菩薩乘也。佛乘是實大乘，既不及法華經，且劣於華嚴、般若，但同於阿含、方等之二經耳。大日經之極理，尚未及天台別教、通教之極理。<br>　　弘法大師延曆二十三年入唐，大同二年歸朝。三年之間，值惠果和尚傳習真言秘教，歸後注十住心、二教論，流布世間。定釋迦牟尼佛與大日如來二佛所說之勝劣，立第一大日經、第二華嚴經、第三法華經，由淺至深之義也。謂華嚴經勝於法華經者，取自南北二義，亦華嚴宗之義也。<br>　　南北諸師及弘法大師是未見無量義經、法華經、涅槃經三經之愚人也。佛於華嚴經與無量義經之勝劣，既已分明說之，何捨聖言而附南北之凡謬耶？以近察遠，果是不知大日經與法華經之勝劣者耶！大日經既無四十餘年之文，又削已今當之言，二乘作佛、久遠實成無之。若論法華經與大日經之勝劣，是王與民、珠與石之勝劣高下也。<br>　　而、安然和尚粗粗顯之。雖似已略明華嚴經與法華經之勝劣，然於法華與大日經之勝劣則闇之，如闇與漆。慈覺大師原雖稟自傳教大師，卻捨本逐末，入唐之間，為真言家諸人誑惑，竟亦稱大日經與法華經是理同事勝。似賢，但不出於善無畏之僻見耳。<br>　　而、日蓮居於末代，於此義也，粗有疑焉。尊遠賤近，上死下生，故不為當世學者等所用。縱是堅持三歸、五戒、十善戒、二百五十戒、五百戒、十無盡戒等諸戒之比丘、比丘尼等，依愚癡之失，而有謂小乘經為大乘經、執權大乘經為實大乘經等之謬義出現。是大妄語、大殺生、大偷盜等之大逆罪者也。愚人不知而尊之為智者。<br>　　縱為破世間諸戒者，苟能明辨大小權實等經，則世間之破戒亦是佛法之持戒。涅槃經云：「於戒緩者，不名為緩。於乘緩者，乃名為緩」。法華經云：「是名持戒」。繁故止之。諸事期於靈山。恐恐謹言。<br>　　七月二日　　　　　　　　　　　　　　　日　　蓮　花押<br>　　　大學三郎大人"
		},
		{
			"_id": "138",
			"name": "覆星名五郎太郎書",
			"context":
				"覆星名五郎太郎書<br>（星名五郎太郎殿御返事）<br>文永四年十二月　四十六歲作<br>與星名五郎太郎　　　<br> 自漢明帝夜夢，迦竺二聖初臨長安國門以來，至唐神武皇帝時，天竺佛法，流布震旦；梁代，百濟國聖明王，初傳佛法於我國，時為人王三十代、欽明御宇。自此以來，一切經論、諸宗，皆可見於日域。幸哉！雖受生末法，然靈山說法入耳；雖身居邊土，大河之流汲掌。<br>　　唯尋見委細，於佛法有大小、權實、前後之趣旨。若迷此義，而住邪見，雖習佛法，還甚於犯十惡、作五逆罪也。是以，厭世願道之人，須先知此義。例如彼之苦岸比丘等。故、大經云：「若有邪見事，命終時正墮阿鼻獄」。<br>　　問：何以知邪見之失？予雖不肖之身，頗畏後世，思求佛法，願知此義。若住邪見，思翻作正見。<br>　　答：非可以凡眼定之，非可以淺智明之。須以經文為眼，佛智為先。但恐若明此義，定將有作怒懷憤事，然仍莫如須以佛敕為重。世人皆貴遠而賤近，此徒為愚者之行。若其為非，遠亦必破之。若其是理，近亦不可捨。人貴而非，何為今用！<br>　　傳聞，彼南三北七之十流學者，威德殊勝，天下尊重者雖已有五百餘年，然於陳隋二代之際，天台大師見此，破為邪義。天下聞此事，大憎天台。雖然，陳王、隋帝是賢王，召天台與彼諸宗論議，辨明邪正，盡改前五百年之邪義，悉歸大師。又、我朝叡山之根本大師，與南都、北京之碩學論議，糾明佛法邪正之事，皆是以經文為先。<br>　　今、當世之道俗貴賤，皆崇人而不用法，以心為師而不依經。依之，或以念佛權教而拋大乘妙典，或以真言邪義而謗一實正法。是等之類，豈非誹謗大乘之徒輩耶？若如經文，何能不受那落之苦乎？依之，汲其流之輩亦當如斯。　　疑云：念佛真言，或言是權，或是邪義；又、行者，或言是邪見，或是謗法。此事甚為不審。其故，弘法大師是金剛薩埵之化現，第三地之菩薩也。真言是最極甚深之秘密。又、善導和尚是西土教主、彌陀如來之化身，法然上人是大勢至菩薩之化身。如斯之上人豈可言是邪見之人？<br>　　答云：此事原不可以私語而難之。須以經文為本而正之。真言之教云是最極之秘密者，於三部經中，見是以蘇悉地經為王。全不見有云，於諸如來法中第一者。<br>　　蓋云佛法，是不拘善惡之人，皆以作佛定為最第一。如是之理何人皆應知之者也。若依此義，則須經與經合而校之。今法華經有二乘成佛，真言經無之，甚且嫌之。法華經有女人成佛，真言經皆無之。法華經有惡人成佛，真言經全無。何得云勝於法華經！<br>　　又若論其瑞相，法華有六瑞。所謂雨華地動、白毫相光之上極有頂而下照阿鼻獄是也。又、多寶之塔，自大地出。分身諸佛，十方來集。不止此也，上行等菩薩之六萬恆沙、五萬、四萬、三萬，乃至一恆沙、半恆沙等，自大地涌出。論此威儀之不思議，何以可云真言勝於法華耶！此等事不遑細說，寥出大海之一渧耳。<br>　　爰有云菩提心論一卷之文，稱龍猛菩薩所造。此書云：「唯真言法中，即身成佛故，是說三摩地法。於諸教中，闕而不書」。此語大所不審，因就經文見之，雖有即身成佛之語，全不見有即身成佛之人。縱令其有，法華經中既有即身成佛，何能云：「於諸教中，闕而不書」，此事甚以為不可。<br>　　但此書實非龍猛之作，當另有詳委。即令果係龍猛菩薩所造，亦是有誤。故、大論述釋尊一代之精義云：「般若非秘密，無二乘作佛。法華是秘密，有二乘作佛」取意，又云：「有二乘作佛是秘密，無二乘作佛是顯教」取意。若如菩提心論所說，別而言之，背於龍樹之大論；總而言之，豈非有破諸佛出世本意、一大事之因緣乎？今龍樹、天親等，皆為弘釋尊之說教而出世，付法藏二十四人中之一人也，何得作此妄說耶？<br>　　彼真言猶劣於般若經，何況與法華經相並耶？而弘法之秘藏寶鑰，以為真言攝一代，貶法華為第三，且譏之為戲論云。謹開見法華經，是云諸如來所說中第一，又說已今當三說中之最勝者。又、藥王十喻中，法華譬為大海、為日、為須彌山。若依此義，世豈有深於海、明於日，而又高越須彌山者耶？以喻可知，何得云勝於法華耶！大日經等全不見有此義，是但任己見，永背佛意者也。<br>　　妙樂大師曰：「請有眼者委悉尋之」，指法華經云劣於華嚴，豈非盲於眼者耶。又、大經云：「若有誹謗、佛正法者，正斷其舌」。<br>　　嗚呼！誹謗之舌，世世不能言物；邪見之眼，生生盲無可見。加之，如「若人不信、毀謗此經......其人命終，入阿鼻獄」之文，定是墮無間大城，受無量億劫之苦！善導法然，例此可知。<br>　　有智慧之人，誰願汲此謗法之流，同受阿鼻之焰所焚耶？行者善須知所畏也。此是大邪見之徒。故按如來誠諦之金言云：「欲壞我正法之事，譬如獵師之身著袈裟。或現須陀洹、斯那含、阿那含、阿羅漢、辟支佛及佛之色身，壞我正法」。<br>　　今此善導、法然等，現種種威，誑惑愚癡之道俗，滅如來正法。尤以彼真言等之流，專以現世為主。即所謂以畜類為本尊，祈男女愛法，禱莊園等望，如是少許利益以為奇特。若謂此為勝，則猶不如彼月氏之外道。彼阿竭多仙人，十二年間，以恆河之水納於耳。又、耆菟仙人，一日中，吸盡四大海之水；留外道，八百年間作石。豈能逾於此耶！又、瞿曇仙人，十二年間，化作帝釋之身說法；弘法於剎那之間，得成毘盧舍那之身，論其威德又如何！若信彼之變化利益，即可信外道矣。<br>　　當知，彼縱具威德，仍不免於阿鼻之焰，況於少許之變化者耶！況於誹謗大乘者耶！是一切眾生之惡知識，不可近之。可畏、可畏！<br>　　佛曰：「於惡象等，心無恐怖；於惡知識，生怖畏心。何以故？是惡象等，唯能壞身，不能壞心；惡知識者，二俱壞故。是惡象等，唯壞一身；惡知識者，壞無量善身、無量善心。是惡象等，唯能破壞，不淨臭身；惡知識者，能壞淨身，及以淨心。是惡象等，能壞肉身；惡知識者，壞於法身。為惡象殺，不至三趣；為惡友殺，必至三趣。是惡象等，但為身怨；惡知識者，為善法怨」。故較之大毒蛇、惡鬼神，更可畏者是如弘法、善導、法然等末流之惡知識。略明邪見之失畢。<br>　　因此使甚急，匆匆述其一端。此後得便，當詳查經釋書之。切切，決不可示於他人。若此命無事，如君所言明秋下行，當可一敘。恐恐。<br>　　十二月五日　　　　　　　　　　　　　　日　　蓮　花押<br>　　　覆星名五郎太郎大人"
		},
		{
			"_id": "139",
			"name": "大豆書",
			"context":
				"大豆書<br>（大豆御書）<br>文永七年十月　四十九歲作<br>於鎌倉　　　<br> 大豆一石，敬謹拜領。并已奉申於法華經之寶前。<br>　　一渧之水投入大海，雖於三災不失。一華奉於五淨，雖遇劫火不萎。一豆奉於法華經，則法界皆成蓮華矣。恐惶謹言。<br>　　十月二十三日　　　　　　　　　　　　　日　　蓮　花押　<br>　　　謹覆御所"
		},
		{
			"_id": "140",
			"name": "壽量品得意抄",
			"context":
				"壽量品得意抄<br><br>文永八年四月　五十歲作　<br> 教主釋尊說壽量品時，舉爾前門之所聞，云：「一切世間，天人及阿修羅，皆謂今釋迦牟尼佛，出釋氏宮，去伽耶城不遠，坐於道場，得阿耨多羅三藐三菩提」。此文之意，是舉初起華嚴經，終至法華經安樂行品，一切佛之弟子、大菩薩等心中之所思所知。<br>　　爾前經有二失。一是「存行布故，仍未開權」，未將門方便品十如是之一念三千、開權顯實、二乘作佛之法門，說出之過。二是「言始成故，尚未發」，不說久遠實成之壽量品之過。此二大法，是一代聖教之綱骨、一切經之心髓也。門說二乘作佛，四十餘年之二失，脫其一。雖然，既未說壽量品，故真實之一念三千未顯，二乘作佛亦不定，如映水之月，不異無根之草，浮於浪上。<br>　　又云：「然善男子，我實成佛已來，無量無邊，百千萬億、那由佗劫」。此文之意，是將華嚴經「始成正覺」始成佛之說，阿含經之「初成道」，淨名經之「始坐佛樹」，大集經之「始十六年」，大日經之「我昔坐道場」，仁王經之「二十九年」，無量義經之「我先道場」，法華經方便品之「我始坐道場」等，一語道破為大虛妄之文也。<br>　　至本門壽量品，既破始成正覺，則四教之果破。既破四教之果，則四教之因破。因者，修行弟子之位也。打破爾前門之因果，說顯本門之十界因果，此即本因本果之法門也。九界亦具於無始之佛界，佛界亦備於無始之九界，是乃真實之十界互具、百界千如、一念三千也。<br>　　如此回顧時，華嚴經蓮華台上之盧舍那，阿含經丈六之小釋迦，方等、般若、金光明經、阿彌陀經、大日經等之權佛等，是此壽量品佛之天月，暫浮於大小器物之影耳。然、諸宗之智者學匠等，近則惑於自宗，遠則不知法華經之壽量品，視水中之月，思為實月，或思入而取之，或欲以繩繫留之。天台大師釋之云：「不識天月，但觀池月」。釋意是，執著於爾前門者，如不知天空有月，但見得池中之月。又、僧祇律文，有五百猿猴出山，見水中有月，欲入而取之；既是本無之水月<br>，取之不得，而落水猿死。猿是今提婆達多、六群比丘等，文有明之。<br>　　一切經中若無壽量品，是如天無日月、國無大王、山海無玉、人無精魂也。是以，苟無壽量品，一切經皆枉然矣。草無根難久，河無源不遠，無親之子為人所賤。所詮，壽量品之肝心南無妙法蓮華經，方是十方三世諸佛之母。恐恐謹言。<br>　　四月十七日　　　　　　　　　　　　　　日　　蓮　花押"
		},
		{
			"_id": "141",
			"name": "五人土牢書",
			"context":
				"五人土牢書<br>（五人土籠御書）<br>文永八年十月　五十歲作　於相模依智　　　<br>與日朗．日心．坂部居士．伊澤居士．得業寺　　　　<br> 五人共讀之<br>　　置稚僧於側可也。富四郎祇一人而侍汝等，於心不忍故言之。<br>　　本月七日將往佐渡國，各各身讀有法華經一部，己身並父母兄弟，無論存亡，皆得回向乎！由此身所受今夜之寒，更念及牢中各位，心酸難言。倘得出牢，明年之春，望必來佐渡，以相晤也。昭大人祇有一沙彌，若思喚來以供差遣，而無一人以為此意有欠周詳者，至死則為諸君之恥也。<br>　　又於大進阿闍梨，須予指點事項多端，又為洞知諸君安危，乃作此安排。詳細容另述。恐恐謹言。<br>　　十月三日　　　　　　　　　　　　　　　日　　蓮　花押<br>　　　致五人"
		},
		{
			"_id": "142",
			"name": "土牢書",
			"context":
				"土牢書<br>（土籠御書）<br>文永八年十月　五十歲作<br>與日朗　於相模依智　　　<br> 日蓮明日發向佐渡國。今夜寒甚，思及牢中情景，心極悲痛。<br>　　善哉君也，兼以色心二法讀得法華經一部之身，必是能為助父母、六親、一切眾生之身也。他人讀法華經，口讀、言讀而已，不為心讀。能為心讀，亦不能身讀。能色心二法兼讀之者，斯為貴矣！<br>　　「天諸童子，以為給使。刀杖不加，毒不能害」之說，須知非為別事。出得牢籠，希速速來見。亟欲一見也。恐恐謹言。<br>　　文永八年辛未十月九日　　　　　　　　　日　　蓮　花押<br>　　　筑後大人"
		},
		{
			"_id": "143",
			"name": "致日妙聖人書",
			"context":
				"致日妙聖人書<br><br>過去有名樂法梵志者，十二年間，巡遊諸國，尋求如來教法。時之佛法僧三寶，蕩然無存。此梵志求法之意，如飢而覓食、渴而尋水。時有一婆羅門詢之云：「我持有聖教一偈，若實願佛法，當可授汝」。梵志答云：「實所願也」。婆羅門云：「誠有志，可剝皮為紙，析骨為筆，抽髓為墨，吸血為水而書之乎？若云可，當為說佛偈」。梵志稱善，乃如彼所言，剝皮乾之為紙，乃至不違一言。時、婆羅門忽然不見，梵志仰天伏地以歎。佛陀感此，自下方涌出說云：「如法應修行，非法不應行。今世若後世，行法者安穩」，此梵志聞之須臾成佛。是二十字也。<br>　　昔、釋迦菩薩為轉輪王時，以「夫生輒死，此滅為樂」之八字為尊，故以身代千燈，燃之為八字之供養，又勸人書之於石壁要路，使見之者發菩提心。燈之光明，達忉利天，為帝釋天及諸天之照明。<br>　　昔釋迦菩薩求佛法，有癩人言於此菩薩云：「我持有正法，其字二十。為我癩病擦之、懷之、舐之，日以兩三斤肉食我，當為說之」。如其言行之，得二十字作佛。所謂「如來證涅槃，永斷於生死。若有至心聽，當得無量樂」。<br>　　昔有名雪山童子之人，於名雪山之山，雖通達外道之法，猶未聞佛法。時有大鬼神，說云：「諸行無常，是生滅法」。只說八字，後文不言。時、雪山童子得此八字，心甚喜悅，然如得如意珠之半，花開而未結果，稱欲聞其餘之八字。時、大鬼神云：「我因數日來飢饉，正念散亂故，後八字難言，速與我食」。<br>　　時、童子問：「以何為食」？<br>　　鬼答云：「我食人之溫體血肉也。我雖飛行自在，須臾間尋遍四天下，奈難覓得溫血肉。人有天守護之故，若無過失，難加殺害」。<br>　　童子云：「願布施我身，以習傳彼八字」。<br>　　鬼神云：「甚見聰明，得非是欲騙我者耶」？<br>　　童子云：「以瓦礫易金銀，有不為易者乎！我若徒死於此山，為鴟梟虎狼之食，無一分之功德。易得後八字，是如以糞易飯也」。<br>　　鬼云：「我猶不能信」。<br>　　童子云：「有證人在。過去之佛請為作證之大梵天王、釋提桓因、日月、四天，均可為證」。<br>　　此鬼神乃允為說後偈。童子脫身著之鹿皮敷地，踞跪合掌，請鬼神就座。大鬼神就座後，說云：「生滅滅已，寂滅為樂」。童子習學此偈，或書於木，或書於石，而以身投入大鬼神之口。彼童子是今之釋尊；彼之鬼神，今之帝釋也。<br>　　藥王菩薩於法華經前，燃臂七萬二千歲。不輕菩薩多年之間，以二十四字之故，受無量無邊四眾之罵詈毀辱、杖木瓦礫、而打擲之。所謂二十四字者，「我深敬汝等，不敢輕慢。所以者何？汝等皆行菩薩道，當得作佛」。彼不輕菩薩是今之教主釋尊。昔之須頭檀王，為妙法蓮華經五字，千歲之間，受役於阿私仙人，以身作床，成今日之釋尊。<br>　　然、妙法蓮華經有八卷。讀得八卷，即是讀十六卷，因是釋迦多寶二佛之經故。十六卷，即是無量無邊卷，因有十方諸佛之證明故。一字是二字，釋迦多寶二佛之字故。一字是無量字，十方諸佛證明之經故。譬如意寶珠，一珠可降二珠乃至無量珠之財，與此相同。法華經文字，一字一寶，無量字是無量寶珠。妙之一字有二舌，釋迦多寶之舌是也。此二佛之舌是八葉蓮華。此二層蓮花之上有寶珠，妙之一字也。<br>　　此妙珠者，昔釋迦如來於檀波羅蜜，以身飼餓虎之功德、貿鳩之功德；於尸羅波羅蜜，作須陀摩王不說虛言之功德等；作忍辱仙人，委身歌梨王之功德；能施太子、尚闍梨仙人等之六度功德，盡納於妙之一字，對末代惡世我等眾生，雖不修一善，而授與滿足六度萬行之功德。「今此三界，皆是我有；其中眾生，悉是吾子」者，此也。我等具縛之凡夫，忽得等同教主釋尊之功德，乃彼之功德，全體受得之故。經云：「如我等無異」，是說心得法華經者與釋尊齊等之文也。<br>　　譬父母和合生子，子身是全體父母之身，誰能非之。牛王之子是牛王，不能作獅子王。獅子王之子是獅子王，不能作人王、天王等。<br>　　今於法華經行者說：「其中眾生，悉是吾子」，即教主釋尊之子也。如教主釋尊，作法王之事，必不難。但、不孝者不繼父母之跡。堯王有名丹朱之太子，舜王有名商均之王子，二人同為不孝者，為父王所棄，現身作民。重華及禹，同為民子，孝心深厚，為堯舜二王所召而受其位。是以民身而忽成玉體者。民之現身作王與凡夫頓時作佛，同其事也。云一念三千之肝心者，此也。<br>　　然則，是如何得受此功德乎？是必如樂法梵志、雪山童子之剝皮者耶？投身者耶？燃臂者耶？章安大師云：「取捨得宜，不可一向」等是也。修正法以成佛之行，必須依時。日本國無紙，則剝皮可也。日本國無法華經，有知此之鬼神一人出來，則投身可也。日本國無油，則燃臂可也。厚紙盈國，何剝皮為！<br>　　而玄奘西天求法者十七年，行十萬里。傳教大師入唐但二年耳，波濤越三千里。此等是男子也、上古也、賢人也、聖人也。從未聞得，有女人求佛法，而踏破千里路者。龍女之即身成佛，摩訶波闍波提比丘尼之得預記仟，或亦為權化耶？而又是在世之事。<br>　　男子、女人，其性本有所別。火煖水冷。釣者巧於捕魚，獵人善能捉鹿。女人擅長婬事，經文道之矣，然猶未聞，有擅於佛法者。女人之心，譬作清風，風雖可繫，而女人之心難捉。女人之心，譬於水上作書，水面不留文字故。女人譬作誑人，有時實，有時虛也。女人譬作河，一切彎曲故。<br>　　而法華經是「正直捨方便」等、「皆是真實」等、「質直意柔叫」等、「柔和質直者」等，正直之事，如弓之張絃，如墨繩之畫線，必有如是正直之心，而始得為信之經也。稱糞作栴檀，然無栴檀之香。稱妄語為不妄語，終非不妄語。一切經皆佛金口所說，是不妄語之言也。然來對法華經言，則如妄語、如綺語、如惡口、如兩舌。此經方是實語中之實語。實語之經，正直者方可心得之。今作實語之女人歟！　　當知，縱見有頂戴須彌山而渡大海之人，此女人不可見也。縱見有炊砂成飯之人，此女人不可見也。當知，釋迦佛、多寶佛、十方分身諸佛、上行、無邊行等大菩薩、大梵天王、帝釋、四王等，如影之隨身，必為守護此女人乎！日本第一之法華經行者之女人也。故擬之於不輕菩薩之義，贈以一名「日妙聖人」。<br>　　由相州鎌倉至北國佐渡之國，其中間長及一千餘里。山海遙隔，山則峨峨，海則濤濤，風雨無順時之事。山寇海賊充滿，宿宿泊泊，民心如虎似犬。現身經歷三惡道之苦歟。加之，現世混亂，去年以來，謀叛者盈國，今年二月十一日內戰，及今五月之末，世間猶未安穩。而又有一幼子，無可依靠之父，離別已久。<br>　　縷縷不能盡述，心意茫茫就此擱筆。<br>　　文永九年太歲壬申五月二十五日　　　　　日　　蓮　花押<br>　　　日妙聖人"
		},
		{
			"_id": "144",
			"name": "致北條彌源太書",
			"context":
				"致北條彌源太書<br>　　　　<br>文永五年十月　四十七歲作<br>　　月前惠臨，旋匆匆歸宅，意多未竟。夫蒙古國牒狀到來之事，上自一人，下及萬民，驚動至極。雖然，何故至此，人猶未知。日蓮既早察知，其間，曾造一論陳奉披覽。徵已先顯，災必繼來。<br>　　昔、正嘉元年丁巳八月廿三日，戌亥時之大地震，並是此瑞非耶？法華經云：「如是相」，天台大師云：「蜘蛛挂則喜事來，鳱鵲鳴則行人至」，易云：「吉凶於動生」，此等明文，豈可易也。所詮，速止諸宗之歸依，信受一乘之妙經，是所陳主旨。日本亡國之根源，起自淨土、真言、禪宗、律宗之邪法惡法，須是召集諸宗，判別諸經勝劣為要。殊以閣下，與相模守大人為同姓，根本滅則枝葉豈得為榮？須早為調伏蒙古，致國土於安穩也。謗法華者，為三世諸佛之大怨敵。天照太神、八幡大菩薩等捨此國故，而大蒙古國牒狀來者耶？自今已後，各各將作生俘，為他國之奴。此旨經書愚狀，奉陳於各方。恐恐謹言。　　<br>　　文永五年 戊辰十月十一日　　　　　　　　　　日　　蓮　花押<br>　　　奉陳<br>　　　彌源太居士大人"
		},
		{
			"_id": "145",
			"name": "致乙女函",
			"context":
				"致乙女函<br> （乙御前御消息）　　<br>建治元年八月　五十四歲作<br>與乙女　於身延　　　　　<br>別名：身輕法重抄<br>佛法未渡漢土時，三皇、五帝、三王，及太公望、周公旦、老子、孔子等所著之文，或名經、或名典。披見此文，既是教人知禮儀、識父母、定王臣而治世，人皆順從，天亦垂納。違之者，子名不孝，臣為逆臣，而受咎責。佛經初自月氏渡來，一類或稱不可用，一類或稱可用，既起諍論，乃召來對質，外典者負，而佛弟子勝。其後，外典者與佛弟子對質，如冰之融於日、火之滅於水，不徒負也，且成廢物。<br>　　又、佛經渡來漸多，佛經中亦有勝劣淺深，所謂小乘經、大乘經，顯經、密經，權經、實經之別是也。譬如一切石，對金而言，是劣於一切金矣。而金之中，亦有種種。一切金，不及閻浮檀金。閻浮檀金，不及梵天之金。一切經雖皆如金，然仍有勝劣淺深。<br>　　名小乘經之經，如世間之小船，祇容得二三人乘之而已，不能乘百千人。且、縱令容得二三人乘之，船著此岸，難望得至彼岸也。又雖能容得少許之物，不能容大物。名大乘者，大船也；既能乘十人、二十人，更能容納大物，由鎌倉航至筑紫、陸奧國也。<br>　　實經又非彼大船之大乘經所可比。裝運大量珍寶，百千人乘之，猶可遠航至高麗等地。一乘法華經亦如是。名提婆達多者，雖是閻浮第一之大惡人，至法華經而成天王如來。又、阿闍世王雖是殺父之惡王，列法華經之座，而成一偈一句之結緣眾。云龍女之蛇身女人，聞文殊師利菩薩說法華經而成佛。加以佛說，既指其時為惡世末法，遺贈末代男女。故此適如唐船，乃一乘經矣。<br>　　是以，一切經之對外典，如金之與石。又、一切大乘經，所謂華嚴經、大日經、觀經、阿彌陀經、般若經等之諸經，與法華經相對，則如螢火之與日月、蟻塚之與華山。非僅經有勝劣，大日經之一切真言師與法華經行者若相合，則如水注於火、風颳於露也。犬吠獅子，則腸斷。修羅射日輪，則頭破七分。一切真言師如犬與修羅，法華經行者如日輪與獅子。<br>　　冰於日未出時，其堅如金；火未遇水時，熱能溶鐵。然、堅冰遇夏日，其融甚易；熱火遇冷水，其消甚疾。一切真言師，其儀態之尊、智慧之高，是如未見日輪者之恃堅冰、未遇水者之依火也。<br>　　當世眾人，其未見蒙古國時之驕慢，是誠如所見之狂妄至極也。自去年十月後，再無一人驕慢。如所既知，此事但唯日蓮一人言之而已，若犯者竟來時，敢與面對者，當無其人矣！猿之畏犬、蛙之懼蛇，是其喻也。此祇因國主萬民唆使一切真言師、念佛者、律僧等憎惡釋迦佛使之法華經行者，且予損之，故蒙天譴，舉國受責，人皆喪膽。譬如火畏水、木懼金、雉見鷹而失魂、鼠見貓而落魄，無一人得助矣，其時則果當如何？軍以大將軍為魂，大將軍畏縮，則步兵不前。<br>　　女人以夫為魂，無夫則女無魂。此世有夫之女，渡世尚難，而汝無魂以渡世，勝於有魂之女，內心堅毅，且敬神崇佛，確是殊勝之女人也。<br>　　居鎌倉時，念佛者等且置之，於信法華經之諸人，有志無志雖難別，然受責流放至佐渡島，訪問者無人，而汝以女人之身，諸多供養之外，更遠途跋涉來訪，幾疑為夢境，誠大不思議！而今度之來，欣慰之情，更難言喻。定必是善神祐護，十羅剎垂憫者乎？<br>　　法華經之於女人，為暗夜之燈、海上之船，於畏怖之所為其守護，誓文具在。羅什三藏傳來法華經時，毘沙門天王遣無量兵士送其越葱嶺。道昭法師讀法華經於野，無量虎來守護。此則與彼無有違異。地有三十六祇，天有二十八宿，為之守護，而人則有二天，如影隨身。一名同生天，二名同名天，附於左右兩肩，為人守護，無咎者天不加罰，況於善人乎！<br>　　是以，妙樂大師云：「必假心固，神守則強」。人心若強，則善神之守護亦強。茲為汝言，往昔之心，不可盡言，此後更望一層強盛爾志。其時，須知十羅剎女之守護必更為強盛也。此不待引他例，以日蓮言，日本國、上自一人，下及萬民，無一不欲加害，而迄今平安如斯，雖祇一人，以心強故耳。<br>　　同乘一船，若船夫拙於操作，一船之人共受其害；又、身體健壯，而心弱者，雖多有所能亦無用。日本國中，賢能者雖多有之，奈大將之謀拙而不作。壹岐、對馬、九國之兵及男女，多或被殺、或受擒、或沒海、或墮崖，何止千萬人。此次若再來攻，必更甚於其前矣。京與鎌倉將如壹岐、對馬。先為之備而作逃亡之計可矣！其時，昔言不欲見聞日蓮之人，當合掌來信法華經矣。念佛者、禪宗亦當來唱南無妙法蓮華經乎！<br>　　夫善能信持法華經之男女，佛必予肩擔背負，此明見於經文，鳩摩羅琰三藏即受負於木像之釋迦。日蓮之頭，大覺世尊以身代之。今昔相同，各各俱是日蓮之檀那，何為不能作佛？<br>　　任以何男為夫，若為法華經之敵，不可隨之。希愈為強盛信心！冰雖從水出而寒於水，青雖出於藍而反復染之，則其色勝於藍。雖同於法華經修行，反復堅其志者，則色勝他人，且多利生。<br>　　火能燒木，然不燒栴檀之木。水能滅火，然不滅佛涅槃之火。風能墮華，然不萎淨居之華。水消于大旱，然入于黃河則不消。<br>　　有名檀彌羅王之惡王，斬月氏之僧，雖未受責，然斬師子尊者頸時，刀與手一時共落。弗沙密<br>多羅王燒雞頭摩寺時，十二神之棒裂其首。今、日本國之眾人，為法華經之敵，而至亡身、亡國。如此言之，未得于心者將謂為日蓮之自讚。殊不然也，此若不言，不得為法華經行者，且言之于前，事顯于後，人亦信之矣。今書留於此，後人可知有智者矣。<br>　　又有「身輕法重，死身弘法」之說，是謂身雖輕而受人打罵憎惡，然法既重，必可得弘。法華經得弘，則死身還重。死身既重，必有其利生也。既有利生，則必有如今之八幡大菩薩之受齋祀。其時，供養日蓮之男女，當如武內、若宮之受崇重矣。<br>　　開一人之盲目，其功德猶不可量，況開日本國一切眾生之眼，其功德為何如？更何況是開一閻浮提四天下人之盲眼耶？法華經第四云：「佛滅度後，能解其義，是諸天人、世間之眼」。說持法華經者是一切世間天人之眼也。日本國人以日蓮為敵者，是抉一切世間天人之眼者也。是以，天亦忿之而日日有天變，地亦怒之而月月生地妖。<br>　　天之帝釋敬野干習佛法而為今之教主釋尊，雪山童子以鬼為師，而今為三界之主，大聖、上人不以形賤而棄法。今、日蓮縱是愚魯，亦不至劣於野干與鬼。當世之人雖有可尊亦未能勝於帝釋、雪山童子。因日蓮身賤而捨其正言，乃致國於亡是誠可悲！又、不憫日蓮而侍於此之弟子等，日蓮亦難為其助，令人慨歎。無論有何事，可來就此，是盼。山中一同餓死可歟。又、乙女想已長成，定必穎異。容後另申。<br>　八月四日　　　　　　　　　　　　　　　　日　　蓮　花押<br>　　　乙女"
		},
		{
			"_id": "146",
			"name": "致乙女之母書",
			"context":
				"致乙女之母書<br>（乙御前母御書）<br>與乙女之母　於佐渡<br>　　乙女之母　　<br> 今是為敬慕法華經，而將成佛之女人也。再者，雖是平素疏於執筆，當多多言之。又聞方丈等多承照拂，先此申謝。<br>　　尤為難得者，汝以一介女流，迢迢來訪也。日蓮流放至此，縱有何故，實則為顯汝之心志耶！感激之情，難以言表。<br>　　釋迦如來眾多弟子之中，有十大弟子，其中有名目犍尊者之人，稱神通第一。日月巡行之四天下，彼則于不待斷髮之一瞬間巡之。此是何故？云是先世不惜奔走千里以聽聞佛法之故。又有天台大師之弟子名章安者，踏破萬里為求聽聞法華經。傳教大師渡三千里以習止觀，玄奘三藏行二十萬里求得般若經。<br>　　路遙彌顯其志哉！彼等皆是男子，權化者之德行也。今是女人之身，權實非所能知。然則是有何等宿善者耶！昔多有女人為尋夫而行千里者，或化石、或化木、或作鳥、或作蛇之事。<br>　　十一月三日　　　　　　　　　　　　　　日　　蓮　花押<br>　　　乙女之母令媛成長幾許，以汝侍奉法華經之功德，令嬡必當多福多壽矣。"
		},
		{
			"_id": "147",
			"name": "與日昭函其一",
			"context":
				"與日昭函其一<br>　　若有不審，無須諍論，可以書簡來詢。<br>　　此書至為秘書。已前學問之時，尚未習知之事，茲略說之。於他人聽聞已前，善希知之。總之，須依由此修習得具之人而聽聞法門也。是互為師弟歟！恐恐謹言。<br>　　七月二十六日　　　　　　　　　　　　　日　　蓮　花押<br>　　　辨大人、大進阿闍梨方丈、三位大人"
		},
		{
			"_id": "148",
			"name": "與日昭母妙一書",
			"context":
				"與日昭母妙一書<br>（辨殿尼御前御書）<br>文永十年九月　五十二歲作<br>與日昭母妙一　於佐渡　　<br>別名：大兵興起御書　　　<br> 言繁擱筆。此語辨大人，「大師講」須舉行。大師像取出送往。三郎左衛門尉大人處之書中，有涅槃經後分二卷，法華文句卷五之本文及末註，授決集之抄上卷等，望為攜來。<br>　　貞任歷戰十二年而亡，將門八年傾覆。第六天魔王，興十軍，與法華經行者，在生死海中爭奪凡聖同居之穢土。日蓮及身當之，起大兵二十餘年，無一度退卻之心。雖然，弟子等、檀那等中之怯懦者，大體或墮落、或有退轉之心。而女居士以弱女之身，雖於佛法不解文字，至今未曾怯退，洵是可貴！且遣自用之廝役一人來供，定為釋迦、多寶、十方分身諸佛鑒諸歟。恐恐謹言。<br>　　九月十九日　　　　　　　　　　　　　　日　　蓮　花押<br>　　　請轉告辨大人堂上"
		},
		{
			"_id": "149",
			"name": "與日昭函其二",
			"context":
				"與日昭函其二<br>（辨殿御消息）<br>建治二年七月　五十五歲作<br>與日昭　於身延　<br>瀧王因家中欲修屋頂，已著其回去。池上衛門大夫之改信事，大進阿闍梨想已書於信中。<br>　　一、十郎居士大人供養袈裟，甚悅！請轉告。<br>　　二、三郎左衛門大人遣來之人，聞彼所言，心殊不安，希專為一訪，聽得清楚，來信告知。又、此意希亦轉告左衛門大人。<br>　　河邊大人等四人，久未接音訊，心所不安，莫非發生何事，希一一書示。此諸人之事，殊為重要，多度責之於天。後世且莫論，須知今生必有所驗，可強為言之。<br>　　伊東八郎左衛門，今為信濃守，行將死去，為祈之而活，誓言已後絕不再為念佛者，特以此言告明性法師，其後竟又作念佛者、真言師，致墮無間地獄。能登法師本在我方，以畏世間之言，且欲深，不僅捨日蓮而去，更甘心作敵。少輔法師亦如是。<br>　　各各原是日蓮得力同夥，故磕破頭皮認真祈求，迄今仍未得驗者，是因其中有變心之人在乎？為所思不同者作祈求，如在水上生火、空中砌樓。此意希為四人道之。請觀蒙古國之事，非已有所驗耶？須知此非日蓮之失也。筑後法師、三位、帥等有暇請即來此，希轉告將說大事之法門。<br>　　十住毘婆沙論等要文之大帖，佐渡法師于信背所書之真言表，及其他所書劄記中之輕便者，均請攜來。因缺紙，一紙寫多人之事。<br>　　七月二十一日　　　　　　　　　　　　　日　　蓮　花押<br>　　　辨大人"
		},
		{
			"_id": "150",
			"name": "覆彌源太書",
			"context":
				"覆彌源太書<br>（彌源太殿御返事）<br>文永十一年　五十三歲作<br>與北條彌源太　於佐渡　<br>別名：善惡二刀御書　　<br>　　夫日蓮為日本第一之僻人歟！其故，因直言眾人信仰阿彌陀佛、大日如來、藥師等，尊之勝於父母、主君，致招來三災七難，勝過前代；天變地夭，烈逾往古。終則今生是身滅國亡，後世是必墮大阿鼻地獄。一日片時，未敢懈怠，呼喚此事，故遭如斯大難。譬如夏蟲赴火、鼠戲貓前，豈非如畜生之不識保身者耶？遇喪身命事，悉是出於一己之心願，故是僻人也。<br>　　石因含玉而碎，鹿以皮肉致殺，魚以味鮮而被捕，翡翠以羽美而受網，女以貌美而遭嫉，是此意乎！日蓮是法華經行者故，而有三種強敵，遭種種大難。然、成得斯人之弟子檀那者，是亦不思議也。定必有其道理矣。須是益出信心，期往靈山淨土也。<br>　　又為祈禱送來大刀及短刀一副兩柄，敬收。此刀見來出於名匠之手，日本名刀有天國、鬼切、八劍，漢土則有干將、莫邪，此何遜於彼等耶！此刀既已供奉於法華經，君持此刀時為惡刀，今奉於佛前，則為善刀。譬如鬼之發道心，是大不思議<br>、大不思議也。君於後世將恃此刀而作杖也。<br>　　法華經是三世諸佛發心之杖，但亦須以日蓮為杖、為柱也。行於嶮山危路之人，持杖則不傾，尤以得授手牽引者更是平安。南無妙法蓮華經於死山為杖柱，釋迦佛、多寶佛、上行等之四菩薩將為授手歟！日蓮若是先至靈山者，當亦能往迎迓也。又若君行在先，日蓮必向閻魔法王仔細陳明。此絕非虛妄之事。日蓮若是如法華經文，何不為通塞之嚮導？祇須一心貫徹信心，期往靈山可也。錢以所用而變，法華經亦如此。於闇為燈，於渡作船，或為水、或為火。是以，法華經是「現世安穩，後生善處」之經也。<br>　　更者，日蓮出生於日本國中之安州，彼國稱是天照太神初住之地，日本國由此而出。安房國為進貢之地。且是此國一切眾生之慈父悲母也。如是崇高之國，定是有其故者矣！是何宿習，日蓮亦出生於彼國。此是第一之果報，此與本信主旨無關，不必細表，但希思量耳。<br>　　善須誠禱之於諸天。信心不懈，必使所願成就。希亦為尊夫人道之。恐恐謹言。<br>　　二月二十一日　　　　　　　　　　　　　日　　蓮　花押<br>　　　覆彌源太大人　　"
		},
		{
			"_id": "151",
			"name": "覆彌源太居士書",
			"context":
				"覆彌源太居士書<br>彌源太居士書（彌源太入道殿御返事）<br>文永十一年　五十三歲作<br>與北條彌源太　於身延　<br>別名：轉子病御書　　　<br>　　別無事端歟？既以法華經為憑，最後當必如願，須深信之！河野邊居士大人令人懷念，漸有後進者繼起，其精神面目如在，是以其亡也，豈祇是空耶？我思如是。<br>　　但見當世，每人皆言「我亦知法華經」，故此時法華經行者眾多。但法華經之經，有如轉子病之病。轉子云者，如親之子雖少，而此病必傳。例如犬子傳其母之吠，貓子傳其母之捕鼠。<br>　　日本國六十六國、二島，其中有佛寺一萬一千三十七所，各所僧尼或三千、或一萬、或一千一百、或十人、或僅一人，其源是弘法大師、慈覺大師、智證大師，此三大師之弟子。山之座主、東寺、御室、七大寺之檢校、園城寺之長吏，伊豆、箱根、日光、慈光等諸寺之別當等，皆此三大師之嫡派，此等諸人是如三大師之讀經者。而三大師之讀法華經與一切經之勝劣，弘法大師云法華經第三，慈覺、智證云法華經第二，或竟讀之為戲論等云。今其嫡傳弟子等亦如是。<br>　　但日蓮之眼是僻目者耶？法華經最第一，皆是真實，乃釋迦佛、多寶佛、十方諸佛所說並證明者。與此三大師之說，水火相違。承其末流之諸人，紹繼其跡，以彼領地田地為己物，再是如何爭論，若是三大師之僻事，恐終不能脫此罪咎矣。然、日蓮力弱，如是所言，人不為用。是以，今、日本國諸人雖皆自稱讀經，然於彼等所說之事，不覺可用。　　此且置之。久未接音信，正思念間，得來使，欣慰之至。聞尊恙平愈，更是歡喜無量，還望時惠佳音。恐恐謹言。<br>　　九月十七日　　　　　　　　　　　　　日　　蓮　花押<br>　　　覆彌源太居士大人"
		},
		{
			"_id": "152",
			"name": "致彌源太居士函",
			"context":
				"致彌源太居士函<br>（彌源太入道殿御消息）<br>弘安元年　五十七歲作<br>與北條彌源太　於身延<br>別名：建長寺道隆事　<br>　　一日歸途如何？正懸念間，得君之使者來，喜甚！尊事均已囑伯耆大人於信中書及。道隆之死，身作舍利之說，世人既不知真偽，亦不將用之，多言無益。<br>　　但、佛以前有九十五種外道，各各皆言，信之成佛。眾人一同思以為然。及佛出世，說九十五種皆墮地獄，五天竺之國王、大臣等反譏佛是妄言不遜之人。而外道之弟子等則以為有損其師，遂懷惡心，名竹杖外道之外道，殺害目連尊者，即是此故。<br>　　有名苦得外道者，佛說七日內當死，成食吐鬼。外道生恚，然、確於七日內作食吐鬼。其徒等為隱其事，而有言可買得道人舍利之說。其它之怪事，不知其數。<br>　　但、道隆之事，眼所未見，究竟如何？其弘通之說法，本是起於權教，今說是教外別傳，莫非顛狂，自稱己是外道之法乎？加之，建長寺之事是眼前所見得。其狀似為日本國諸山諸寺之敵，藉上之威，人皆畏之而不敢言，此是重今生而輕後生之故。是以，說現身以彼寺之故而將亡國之事，已言中矣。　　<br>　　日蓮知得此事，數度指摘日本國道俗之罪，雖是今生受禍，必為後生之福。但、道隆之所為，日本國道俗雖知之，以畏於上而不得不貌為尊敬，然內心皆已生厭歟。佛法之邪正，愚人雖未必知，但世間之事，皆在眼前，當無不知之理。又者，雖不辨佛法之正邪，人骨之是否成為舍利，亦是易知之事。佛之舍利，火不能燒，水不能濡，以金剛之鎚擊之不碎。可一擊試之。易哉、易哉！<br>　　建長寺盡是領地被沒、走投無路之男子作居士，於四十、五十、六十歲時遁入者也，無所事事，受道隆之蔭而度日。道隆不得善終，人必啟疑，故暫隱此事。又此亦是欲人疏遠日蓮法門之詭謀乎？奸惡之事既多，其誑惑即將顯現。且稍忍而待之可也。根露條枯，源乾流竭，正是此事。恐恐謹言。<br>　　弘安元年戊寅八月十一日　　　　　　　　日　　蓮　花押<br>　　　彌源太居士大人"
		},
		{
			"_id": "153",
			"name": "覆棧敷夫人書其一",
			"context":
				"覆棧敷夫人書其一<br>（棧敷女房御返事）<br>建治元年五月　五十四歲作<br>別名：帷供養御書　　　　<br>　　女人如水，隨器成形。女人如矢，任弓之使。女人如舟，從楫而行。而女人之夫為盜，女人亦成盜人。男若為王，女人作后。男為善人，女人成佛。不祇今生，後生亦依男人。然、兵衛之左衛門大人是法華經行者，縱令任何情事，既為此男人之妻，即是法華經之女人，此佛所深知。更、自我發心，為法華經供養單衣，事誠尊貴！<br>　　法華經行者有二種人。聖人剝皮寫字；凡夫以其自著僅有一領單衣供養法華經行者，佛見之同於聖人之剝皮供養於佛。<br>　　此人之單衣，供養於法華經六萬九千三百八十四文字之佛，即成為六萬九千三百八十四領單衣。又、六萬九千三百八十四佛，一一是六萬九千三百八十四文字，此單衣亦如其數。<br>　　譬如春野草茂，千里遼闊，施放一點如豆之火，立時即成無量無邊之大火。此衣亦同，雖僅一領單衣，實供養於法華經一切文字之佛。此功德更將及於父母、祖父母，乃至無邊眾生，更無論至愛之夫君矣！信之、信之！恐恐謹言。<br>　　五月二十五日　　　　　　　　　　　　　日　　蓮　花押<br>　　　覆棧敷夫人"
		},
		{
			"_id": "154",
			"name": "覆棧敷夫人書其二",
			"context":
				"覆棧敷夫人書其二<br>棧敷夫人書其二（棧敷女房御返事）<br>建治四年二月　五十七歲作<br>　　　　<br>　　白單衣、布一匹，敬領。<br>　　供養法華經有十種供養之說。其中稱衣服者，不論何物，乃供養僧著也。說其因緣，過去供養十萬億佛之人，乃得親近法華經也，經說如是。原應稍為申述，以身體欠佳，不詳書。恐恐謹言。<br>　　二月十七日　　　　　　　　　　　　　　日　　蓮　花押<br>　　　覆棧敷夫人　"
		},
		{
			"_id": "155",
			"name": "致建長寺道隆書",
			"context":
				"致建長寺道隆書<br>　　　<br>文永五年十月　四十七歲作<br>　　夫佛閣連軒，經典盈棟，佛法之繁榮，超過身毒支那，僧寶之形儀，如六通羅漢。雖然，於一代諸經猶不知其勝劣淺深，實同於禽獸。忽拋三德之釋迦如來，而致信他方之佛菩薩，是豈非逆路伽耶陀乎！念佛是無間地獄之業，禪宗是天魔之所為，真言是亡國之惡法，律宗是國賊之妄說。日蓮前於文應元年，撰書名立正安國論，經宿屋居士送呈故最明寺大人。是書之所詮，以信念佛、真言、禪、律等之惡法故，天下災難頻起，更有他國來責此國之由，而為勘之。而前正月十八日牒狀到來，與日蓮所書符合，不稍違異。　　是諸寺諸山祈禱威力滅失之故歟？將又是惡法之故歟？鎌倉中，上下萬人，仰道隆聖人如佛，尊良觀聖人如羅漢。其外，壽福寺、多寶寺、淨光明寺、長樂寺、大佛殿之長老等，是「我慢心充滿，未得謂為得」之增上慢大惡人也。何能調伏蒙古國之大兵乎！更者，日本國中，上下萬人其必悉成生俘，今世亡國，後世墮無間乎！<br>　　日蓮所言倘不為用，必貽後悔。此旨，經奉書於鎌倉大人、宿屋居士大人、平左衛門尉大人等，望能聚集一處，以作評議。此非日蓮私曲之義，一切委於經論。紙上難於詳述，所期對決之時。書不盡言，言不盡心。恐恐謹言。<br>　　文永五年 戊辰十月十一日　　　　　　　　　　日　　蓮　花押<br>　　　奉陳<br>　　　建長寺道隆聖人侍者"
		},
		{
			"_id": "156",
			"name": "善無畏抄",
			"context":
				"善無畏抄<br><br>建治元年　五十四歲作<br>　　善無畏三藏，月氏烏萇奈國、佛種王之太子也；七歲即位，十三歲讓國於兄，出家遁世，修行於五天竺，極五乘之道，兼習三學。值遇聖人達磨掬多，一時頓受真言諸印契，即日灌頂，得人天之師位。入雞足山，侍迦葉尊者剃髮，於王城乞雨，觀音現於日輪中，以水瓶灑水。於北天竺金粟王塔下，祈請佛法，文殊師利菩薩顯大日經胎藏之曼荼羅，而授之。其後，開元四年丙辰渡漢土，玄宗皇帝崇之如日月。又逢大旱魃，皇帝降敕，三藏以一盛水，稍作加持，水中有物，大如指許，變化成龍，其色赤，白氣騰昇，見龍出，飛向虛空，須臾降雨。<br>　　雖是如此尊貴之人，一時頓死。俄頃蘇生而語云：「我死時，獄卒來，以鐵繩縛七道，持鐵杖痛擊，來至閻魔宮。八萬聖教一字一句不憶，唯有法華經題名未忘。思及題名，鐵繩稍鬆，喘息高聲唱云：『今此三界，皆是我有；其中眾生，悉是吾子；而今此處，多諸患難；唯我一人，能為救護』。七道鐵繩切碎，散布十方。閻魔傾冠，下南庭，向我言：『今生命猶未盡』，遂歸」。<br>　　今、日蓮不審云：「善無畏三藏先世持十善之戒力，侍於五百佛陀，今生捨難捨之王位，如棄唾，幼少十三出家，遊歷月支國，究極諸宗，感應通天，化導心切，遂渡震旦國，弘真言大法，結誦一印一真言，當已消滅過去現在無量之罪，乃依何科而受閻魔之責乎」？甚為不審。善無畏三藏以真言之力，猶不能脫閻魔之責，則天竺、震旦、日本等諸國之真言師，能脫地獄之苦耶？<br>　　委細勘思此事，此三藏身無世間輕罪，當可依諸宗並真言之力，而滅之矣。然、此責非別故，誹謗法華經之罪也。見大日經之義釋有云：「此經是法王秘寶，不妄示卑賤之人。如釋迦出世四十餘年，因舍利弗慇懃三請，方為略說妙法蓮華義。今此本地之身，又是妙法蓮華最深秘處。故、壽量品云：『常在靈鷲山，及餘諸住處......我淨土不毀，而眾見燒盡』，即此宗瑜伽之意耳。又云：『補處菩薩，慇懃三請，方為說之』」。此釋之意是謂，大日經有本二門、開三顯一、開近顯遠法門。如法華經之本二門。此法門雖同於法華經，然此大日經更加有印與真言，為三密相應。法華經但有意密耳，缺身口二密，故書云法華經為略說，大日經可謂廣說。<br>　　此法門是第一之誤，謗法之根本也。此文有二誤。又、義釋云：「此經橫統一切佛教」。大日經是當分隨他意之經，誤思為隨自意跨節之經。諸多錯誤思為實義之故，乃蒙閻魔之責。善無畏因是智者之故，後悔其謗法，還歸法華經，故終免於責者歟。<br>　　天台大師釋云：「法華總括眾經......若輕慢不止，舌爛口中」。妙樂大師云：「已今當妙，於茲固迷。舌爛不止，猶為華報。謗法之罪，苦流長劫」。天台、妙樂之意，謂若人妄言有勝於法華經之經，當墮無間地獄。善<br>無畏三藏書稱法華經與大日經雖是理同，但事之印、真言，是大日經勝。二人所說既異，當思必有一人墮惡道矣。<br>　　然、天台之釋，經文分明。而善無畏之釋，不見有經文之證據。加以，當其受責於閻魔王時，不誦其思是內證肝心之三部經之文，而誦法華之文免得此責，無疑是知得法華經勝於真言而改其誤者。復以，善無畏三藏之弟子、不空三藏之法華經儀軌，將大日經、金剛頂經之兩部大日分立左右，而以法華經之多寶佛定為不二之大日，兩部大日如左右臣下。<br>　　傳教大師於延曆二十三年入唐，靈感寺順曉和尚傳以真言三部秘法。從佛瀧寺行滿座主受天台止觀之寶珠，極盡顯密二教之奧義。推倒華嚴、三論、法相、律宗諸人自宗之慢執，令書示歸入天台大師之由，著有依憑集、守護章、秀句等書，載有善無畏、金剛智、不空等歸入天台宗，仰智者大師為本師之由。<br>　　人莫不以為，立宗者自讚嫌他原是常習。法然等亦循此例，引曇鸞之難易、道綽之聖道淨土、善導正雜二行之名目，而指天台、真言等大法為念佛之方便。此等是欲傾大海以入牛跡，懸縣額於州廳者也。世間之法，亦以下剋上、背上向下為亡國之因緣。佛法以權小之諸經為本，而蔑實經，為大謗法之因緣。可畏、可畏！<br>　　嘉祥寺之吉藏大師，為三論宗之元祖，時或分一代聖教為五時，時或判二藏。雖然，於龍樹菩薩所造百論、中論、十二門論、大論尊之，定其依憑為般若經。初於天台大師，執於偏見，未知尊重。及讀智者大師，梵網經等之疏後，執心稍解，漸至趨往聽聞法門，終則捨一百餘人之弟子，罷講般若經及法華經，七年間侍於天台大師。高僧傳有「散眾，身作肉橋」之文，是謂天台大師登高座時，以肩承足；行路時，背負越堀。如吉藏大師，猶深懼謗法，而願如斯奉侍。然，真言、三論、法相等宗諸人，今身在末流，而作偏執，必自業自得苦果。<br>　　現世有云淨土宗、禪宗等之諸宗，更不及已為天台宗破折之真言、華嚴等。依經是楞伽經、觀無量壽經等。此等諸經非佛出世之本意，乃一時一會之小經。不待一代聖教之判別。而以彼諸經為依經，分一代聖教為聖道淨土、難行易行、雜行正行，又自誇教外別傳等。此如民之虐王、小河之納大海。<br>　　信如斯謗法之人師而禱後世之眾人，得脫無間地獄耶？然、現世之愚者，於佛定以釋迦牟尼佛為本尊，自得脫於不孝之罪；信法華經，不可思議，脫於謗法之科。<br>　　復以女人有五障三從之說，為世間出世所嫌，一代聖教之棄，唯法華經說龍女成佛、諸多女尼受記。故、一切女人如捨此經，將有何經可持？天台大師是震旦國人，佛滅後一千五百餘年作佛使而出世，注法華經三十卷，其文句第七卷有云：「他經但記男、不記女」。意指男子於餘經，原亦是不得成佛者，姑與之而許焉，然於女人則一向為諸經所不許。又、縱令千萬諸經許女人成佛，若受嫌於法華經，夫復何憑耶？<br>　　教主釋尊翻悔而說，前此四十餘年所說諸經是「未顯真實」，嫌涅槃經等為「當說」，定無量義經為「今說」，勝逾三說之法華經有「正直捨方便，但說無上道」、「世尊法久後，要當說真實」之文。釋尊如此宣說，寶淨世界之多寶佛、從大地出，證明真實之由；十方分身諸佛、出廣長舌，上達梵天；十方世界微塵數諸佛之舌相，乃酬報釋尊不妄語戒之力，而生出八葉之赤蓮華。一佛、二佛、三佛，乃至十佛、百佛、千萬億佛之，充滿四百萬億、那由佗世界之舌所定女人成佛之義也。<br>　　無謗法而持此經之女人，縱有充滿十方虛空之慳貪、嫉妒、瞋恚、十惡、五逆之罪，亦將如風前零露，悉被吹散。如三冬之冰，滅於夏日。但有難滅者，是毀法華經之謗法罪。譬如取三千大千世界之草木為薪，難損須彌山之一分。縱令七日出，照百千日，大海難乾。縱讀八萬聖教，立大地微塵之塔婆，盡大小乘之戒行，以十方世界眾生如為獨子，法華經謗法之罪，仍不能滅。<br>　　我等過去、現在、未來三世之間，不能成佛，受六道之苦者，祇因誹謗法華經之罪耳！生作女人，身備百惡，根本起自對此經之誹謗。<br>　　然而，值遇此經之女人，剝皮為紙，聚血為墨，折骨為筆，淚作硯水，以之書寫供養，猶難期得償佛恩於百一也。何況是以衣服、金銀、牛馬、田地等之布施而為供養，更不足為數。"
		},
		{
			"_id": "157",
			"name": "覆妙密上人函",
			"context":
				"覆妙密上人函<br>（妙密上人御消息）<br>建治二年閏三月　五十五歲作<br>與楅谷妙密　　　　　　　　<br>別名：法華經功德抄　　<br> 青鳧五貫文，敬領。<br>　　夫五戒之始是不殺生戒，六波羅蜜之始是檀波羅蜜。十善戒、二百五十戒、十重禁戒等一切諸戒之始，皆不殺生戒也。上自大聖，下至蚊虻，無不以命為寶。奪之者，則為第一重罪。如來出世，憫生為本，憫生之徵，在不奪命、修施食，此為第一戒。<br>　　施食于人，功德有三：一續命、二益色、三授力。續命者，生人中、天上，得長命果報；成佛則顯為法身如來，其身等虛空境。授力故，生人中、天上，作威德之人，多有眷屬；成佛則顯為報身如來，居蓮華台，如八月十五夜之滿月出於晴空。益色故，生人中、天上，具足三十二相，端正如華；成佛則顯為應身如來，如釋迦佛。<br>　　夫尋須彌山之始，一塵耳；大海之初，一露耳！一、重一而為二，重二而為三，乃至十、百、千、萬、億、阿僧祇之母，唯一而已。<br>　　故於日本國，佛法之始，天神七代、地神五代之後，人王百代，其初之王，名神武天皇。自神武以降，第三十代、欽明天皇之御宇，由百濟國渡來佛經、教主釋尊像及僧尼等。用明天皇之太子上宮，始讀佛經，由漢土取法華經，作疏弘之。其後，人王三十七代、孝德天皇御宇，觀勒僧正自新羅國傳入三論宗、成實宗。同代有名道昭之僧，由漢土傳來法相宗、俱舍宗。同代，審祥大德傳華嚴宗。<br>　　第四十四代、元正天皇御宇，天竺上人傳大日經。第四十五代、聖武天皇御宇，鑑真和尚由漢土傳來律宗至日本國，隨之並傳天台宗之玄義、文句、圓頓止觀、淨名疏等。然于真言宗、法華宗之二宗，尚未弘之。<br>　　人王第五十代、桓武天皇之世，有名最澄之小僧，後號傳教大師，其人在入唐已前，於真言宗、天台宗二宗之章疏，十五年間，一人獨習。後、延曆二十三年七月渡漢土，翌年六月歸日，以天台、真言二宗，授七大寺之碩學數十人。<br>　　其後及今，四百年。總之，佛法渡來日本國至今七百餘年。或彌陀名號，或大日名號，或釋迦之名號等，以之勸一切眾生之人雖有之矣，然猶未見有以法華經題目「南無妙法蓮華經」勸人為唱者。<br>　　非僅日本國，月氏等，於佛滅後一千年間，迦葉、阿難、馬鳴、龍樹、無著、天親等之大論師，雖以佛法弘通于五天竺，漢土佛法渡來數百年間，摩騰迦、竺法蘭、羅什三藏、南岳、天台、妙樂等，或作疏、或釋經，猶未見有以法華經題目，如彌陀名號以勸人者。獨唯自身一人唱耳，或講經時講師唱之而已。<br>　　然八宗、九宗等，其義雖分歧，大多是唱阿彌陀名號，次唱觀音名號，次唱釋迦佛名號，次唱大日、藥師等名號，如是之高祖、先德，有何故乎，獨於一代諸教肝心之法華經題目而不唱之也。其故，須善加尋習。譬如大醫，雖能辨知一切病之根源、藥之淺深，然無故不用第一之良藥，而隨病授藥之。<br>　　是以，佛滅後、正像二千年間，煩惱之病既輕，固可不以一代第一良藥之妙法蓮華經五字為勸歟。<br>　　今入末法，人皆有重病，阿彌陀、大日、釋迦等之輕藥難治。又如月至秋而皎潔，花逢春而明媚，一切依於時也。是以，正像二千年間，尚非題目流布之時歟。又、弘宣佛教是為佛使。依之，弟子自佛所受各異。正法千年所出論師、像法千年所出人師等，多是受讓小乘、權大乘，或法華經之門，或其枝葉之人。今受讓本門肝心題目之上行菩薩尚未出世，此人當于末法出現，弘揚妙法蓮華經五字，及於一閻浮提中之諸國諸人，一若此時日本國內流布彌陀之名號然。　　然我日蓮既非何宗之元祖，亦非何宗之末葉，闕於持戒破戒，乃無戒之僧，外于有智無智，愚似牛羊，是何緣由而始唱乎？乃竟先於上行菩薩之出現而弘揚妙法蓮華經五字，如在夢寐，心非由己，乃首稱南無妙法蓮華經而成唱者。所詮，是善是惡，我既不知，人亦難識。<br>　　但奉讀法華經，即知此經雖等覺菩薩之文殊、彌勒、觀音、普賢，無人持一句一偈，故說「唯佛與佛」。其故，華嚴經雖是最初頓說之圓滿經，然是於法慧等四菩薩所說；般若經雖又不及華嚴經，於當分亦為最上之經，然是須菩提所說。但唯法華經，是三身圓滿之釋迦金口妙說。是以，雖於普賢、文殊，亦不說一句一偈，何況末代凡夫我等眾生，雖一字二字亦自身所難持也。<br>　　諸宗元祖等奉讀法華經，故其各弟子俱以為我師有得於法華經之心，然詮而論之，慈恩大師以深密經、唯識論為師，而讀法華經；嘉祥大師以般若經、中論為師，而讀法華經；杜順、法藏等以華嚴經、十住毘婆沙論為師，而讀法華經；善無畏、金剛智、不空等以大日經為師，而讀法華經。此等諸人各雖以為已讀法華經，實非讀得一句一偈者。<br>　　詮論，傳教大師所稱「雖讚法華經，還死法華心」是也。例如外道雖亦讀佛經，終是以外道之義讀之，如蝙蝠見晝之為夜。又如赤面者臨白鏡而思其為赤，以大刀照面者雖貌圓而思為細長相。<br>　　今、日蓮不然也。堅守已今當之經文，一經肝心之題目，既自唱亦勸人唱。如麻中之蓬、中墨之木，不直而自直。一一依經而唱，則無曲心。當知，佛心不入我等之身，則難唱歟。又、他人弘揚之佛法皆有所師承，例如鎌倉家臣、地頭等之領地，雖或一町、二町，皆故大將家之恩賜，何況受領百町、千町、一國、二國之諸人乎！　　云賢人者，見是傳承於良師者；云聖人者，無師而自覺者也。佛滅後，月氏、漢土、日本國有二聖人，所謂天台、傳教二人是也。此二人可稱聖人，亦可稱賢人。天台大師傳自南岳故是賢人，於道場自解佛乘故又是聖人；傳教大師以道邃、行滿為師，傳止觀與圓頓大戒，是為賢人，入唐以前於日本國無師而究悟真言、止觀二宗，心知天台宗之智慧勝過六宗、七宗，是為聖人。而外典云：「生而知之者上也 上者聖人名也，學而知之者次也 次者賢人名也」。內典云：「我行無師保」。<br>　　夫教主釋尊為娑婆世界第一聖人，天台、傳教二人通於聖賢。馬鳴、龍樹、無著、天親等、老子、孔子等或為小乘，或為權大乘，或為外典之聖賢，非為法華經之聖賢。<br>　　今、日蓮非聖非賢，亦非持戒、無戒、有智、無智，然生當法華經題目應流布之後五百歲，二千二百二十餘年之時，近則日本國，遠則月氏、漢土諸宗人眾，未唱之先，高聲喚唱南無妙法蓮華經，二十餘年之間，或遭打罵，或受創疵，或則二度流罪、一度死罪，其外大難不知其數。譬如熱湯浸大豆、淺水有大魚。<br>　　經云：「而此經者，如來現在，猶多怨嫉，況滅度後」，又云：「一切世間，多怨難信」，又云：「有諸無智人，惡口罵詈等」，或云：「加刀杖瓦石」、或「數數見擯出」。<br>　　若日蓮不生於日本國，此等經文豈不成佛之空言？如花而不實，雷而不雨，佛之金言徒成空言，真實佛經雜入大妄語也。以此等事思之，自惟堪與天台傳教聖人比肩，有越老子孔子也。<br>　　日本國中，但一人唱南無妙法蓮華經，此是須彌山之最始一塵、大海之最初一露也。二人、三人、十人、百人，一國、二國、六十六國已弘，亦及二島，謗法諸人今當已來唱乎！又由在上一人，下及萬民，如法華經神力品所示，一同唱誦南無妙法蓮華經之事可必者也。樹欲靜而風不止，春待留而夏已至。<br>　　日本國之眾人雖拒云：「法華經誠可尊，因日蓮法師為惡，故不唱南無妙法蓮華經」，然若大蒙古國一再來襲，如壹岐、對馬然，男則打殺，女則虜取，甚至攻入京、鎌倉，鹵獲國主及大臣百官等，徙於牛馬前而遭喝斥時，怎得不唱南無妙法蓮華經耶！持法華經第五卷以摑日蓮之面者數度，日蓮未以為意，反心生歡喜。如不輕品之身受責、勸持品之以身當之。可貴、可貴！<br>　　但、曾於佛前立誓，決不使法華經行者受惡人辱打之梵王、帝釋、日月、四天等，將是何其懊悔乎？現身之尚未受天罰，以其非小事，或當總括始中終，不止滅其身且將被議處歟。此全非日蓮之咎。為助於謗法法師，自招彼等大禍乎？<br>　　以此等思之，屢次承贈青鳧五串之厚志高情，足為日本國弘揚法華經者也。國中諸人，一人、二人，乃至千萬億人，若使俱唱題目，必出乎意料，有眾多功德集於汝之一身。其功德如大海之聚露水、須彌山之積微塵。<br>　　尤以十羅剎女曾有守護法華經題目之誓言。以此推之，妙密上人夫婦定當被視如獨子，若犛牛之愛尾，日夜護之不怠。可喜、可喜！事繁不能盡言，幸為賢夫人道之，此非故作之諂詞也。金就煉而色盛，劍就礪而鋒銳。法華經之功德，愈讚愈盛。二十八品中，說正理者少，讚誦功德者夥，希留意焉！<br>　　閏三月五日　　　　　　　　　　　　　　日　　蓮　花押　　　覆楅谷妙密上人"
		},
		{
			"_id": "158",
			"name": "致道妙禪門書",
			"context":
				"致道妙禪門書<br>（道妙禪門御書）<br>建治二年八月　五十五歲作<br>別名：四種祈禱御書　<br> 為令尊祈禱之事，敬知之矣。當為禱之於佛前。<br>　　祈禱有顯祈顯應、顯祈冥應、冥祈冥應、冥祈顯應，要緊是必於此經深致信心，方有現當之所願滿足。法華第三云：「雖有魔及魔民，皆護佛法」，第七云：「病則消滅，不老不死」，此等金言不可疑之！<br>　　妙一女居士、來本山參詣，心志可貴。奉陳卷物一卷，希收覽。南無妙法蓮華經。<br>　　建治二年丙子八月十日　　　　　　　　日　　蓮　　花押<br>　　　道妙禪門"
		},
		{
			"_id": "159",
			"name": "覆日女書其一",
			"context":
				"覆日女書其一<br>（日女御前御返事）<br>建治三年八月　五十六歲作<br>別名：御本尊相貌抄　　<br> 供養御本尊，承送鵝目五貫、白米一馱及糕點如數，敬領。<br>　　此御本尊，在世五十年中八年，八年之間顯於由涌出品至囑累品之八品。釋尊滅後，正法、像法、末法中，正像二千年間，雖本門本尊之名亦未聞，更何況本尊尊體之顯，且無其能顯之人也。天台、妙樂、傳教等雖內鑒及此，因故乎而未發於言。如彼顏淵雖聞而意會之，終未顯於言者然。<br>　　然、佛滅後過二千年，末法始五百年將出現之事，經文赫赫明明。且，天台、妙樂等之解釋分明也。<br>　　於茲，日蓮是何等不思議耶？龍樹、天親等，天台、妙樂等，猶所未顯之大曼荼羅，末法二百餘年之此際，始揭顯為弘通法華之旌幟。此全非日蓮之自作，乃板拓多寶塔中，大牟尼世尊、分身諸佛之本尊也。　<br>　　是以，首題五字懸於中央，四大天王坐於寶塔四方，釋迦、多寶、本化四菩薩並肩；普賢、文殊等，舍利弗、目連等，屈坐。日天、月天、第六天魔王、龍王、阿修羅，其外，不動、愛染，分列南北兩方。惡逆之達多、愚癡之龍女，據一座；奪三千世界人壽命之惡鬼，即鬼子母神、十羅剎女等，加之日本國守護神之天照太神、八幡大菩薩、天神七代、地神五代之眾神，以及大小神祇等，體之神均在列，其餘，用之神豈有遺漏之理。寶塔品云：「接諸大眾，皆在虛空」。此等佛、菩薩、大聖等，以及序品列坐之二界八番之雜眾等，不遺一人，皆住此御本尊中，受妙法五字光明之所照，現本有之尊形，是云本尊也。<br>　　經云：「諸法實相」者，此也。妙樂云：「實相必諸法，諸法必十如......十界必身土」，又云：「實相深理，本有妙法蓮華經」等。傳教大師云：「一念三千即自受用身。自受用身者，出尊形之佛也」。此故，名之為未曾有之大曼荼羅。佛滅後二千二百二十餘年，此御本尊尚未出現之故也。<br>　　供養如此御本尊之女人，現世招來福運，來生必有此御本尊隨侍前後左右，如暗處得燈、險難得助，守彼顧此，環護日女夫人矣。慎之者、慎之者，須如防娼女之近我家，切勿使謗法者接近也。「捨惡知識，親近善友」者，此也。<br>　　此御本尊全不須求之於他處，祇在我等眾生持法華經，唱南無妙法蓮華經之胸中肉團內，此名九識心王真如之都。十界具足者，十界之各界，不缺一界，悉納於一界之內。依此，又稱曼陀羅。曼陀羅乃天竺之名，此譯輪圓具足、或功德聚。<br>　　此御本尊，祇納於信心二字之內。「以信得入」者，此也。<br>　　日蓮之弟子檀那等，是「正直捨方便」、「不受餘經一偈」，如此信之無二，故可入此御本尊之寶塔中。可貴、可貴！<br>　　再是如何，為來生，務必勤勵信行、勤勵信行！但唯奉唱南無妙法蓮華經，而得成佛，方是最為重要。一切決定於信心之厚薄耳！<br>　　佛法根本，以信為源。是以，止觀四云：「佛法如海，唯信能入」。弘決之四云：「佛法如海，唯信能入者，孔丘之言，尚信為首，況佛法深理，無信寧入？故、華嚴『信為道元、功德母』」等。又、止一云：「何聞圓法，起圓信，立圓行，住圓位」？弘一云：「言圓信者，依理起信，信為行本」。<br>　　外典云：「漢王信臣說，河上波忽冰；李廣思父仇，草中石飲羽」。所詮，天台妙樂之釋分明，以信為本。彼漢王不疑，信大臣之言，水波忽結冰。矢能貫石，是欲報父仇之至信故。更何況於佛法乎？<br>　　受持法華經、唱奉南無妙法蓮華經，即具足五種修行。此事，傳教大師入唐，值道邃和尚，受傳五種頓修之妙行。日蓮弟子檀那之緊要事，除此以外，不可他求。神力品所云亦如是。委細容後日陳之。恐恐。<br>　　建治三年八月二十三日　　　　　　　　　日　　蓮　花押　<br>　　　覆日女夫人"
		},
		{
			"_id": "160",
			"name": "覆日女書其二",
			"context":
				"覆日女書其二<br>（日女御前御返事）<br>弘安元年六月　五十七歲作<br>別名：囑累品等大意　　　<br>　　承布施七貫文，敬領。<br>　　囑累品之意，佛立虛空，為付囑法華經，對四百萬億、那由佗世界，如武藏野之芒，如富士山之木，簇簇然、促膝稽首，躬背合掌，汗流如雨之上行菩薩等、文殊等、大梵天王、帝釋、日月、四天王、龍王、十羅剎女等，三度摩頂，譬如慈母撫愛子之頂。爾時，上行乃至日月天等，恭聞佛諭，誓言願於滅後末法弘通法華經。<br>　　藥王品云，昔有喜見菩薩，於日月淨明德佛習法華經，言其師之恩，言法華經之尊，感激之餘，雖盡其重寶，猶未稱心，乃以身塗油，於千二百歲間，如今時之油入燈芯而燃，焚身以供養佛；後七萬二千歲間，燃臂作燈，供養法華經。是以，後五百歲之女人，今供養法華經，得承其功德不減一分，譬如長者之獨子承繼一切財寶。<br>　　妙音品云，東方淨華宿王智佛國有妙音菩薩，是昔雲雷音王佛之代，妙莊嚴王之后，淨德夫人是也。昔供養法華經，今作妙音菩薩。并誓言釋迦如來於娑婆世界說法華經時，必來為持法華經之末代女人守護。<br>　　觀音品又名普門品，始說奉持觀世音菩薩之功德，此名觀音品。其後半，說持觀音所持法華經之功德，此名普門品。<br>　　陀羅尼品說二聖、二天、十羅剎女之守護法華經行者。二聖是藥王與勇施，二天是毘沙門與持國天，十羅剎是十大鬼神女、四天下一切鬼神之母。又、十羅剎女之母，鬼子母神是也。鬼之習食人。人有三十六物，所謂糞、尿、唾、肉、血、皮、骨、五臟、六腑、髮、毛、氣、命等。而下品鬼神以糞等為食，中品鬼神以骨等為食，上品鬼神以精氣為食。此十羅剎女是上品鬼神，以精氣為食。疫病之大鬼神也。<br>　　鬼神有二：一是善鬼，二是惡鬼。善鬼食法華經之敵，惡鬼食法華經行者。<br>　　今、日本國去年今年之大疫病，心以為何？此可為答，其一是善鬼，得梵王、帝釋、日月、四天之許而食法華經之敵。其二是惡鬼，受第六天魔王唆使，而食法華經修行之人。善鬼食法華經之敵，如官兵之罰朝敵。惡鬼食法華經行者，是強盜土匪之殺官兵。<br>　　例日本國，佛法渡來時，作佛法敵之物部大連守屋等罹疫病；為佛法護之蘇我宿禰馬子等亦罹疫病。欽明、敏達、用明之三代國王，心雖信佛法、釋迦如來，外則從國之禮，仰崇天照太神、熊野山等，於佛於法之信薄，而信神之心厚，故受強者所引，三代國王以疫病瘡崩駕。<br>　　以此思之，上之二鬼，今代世間眾人之罹疫病，日蓮一方之病死，宜心有所悟乎！而捨身致信之人，有得免於疫病者歟。又雖罹患，亦必得痊；又逢大惡鬼而遭奪命之人亦有之。例白田山重忠是日本第一大力之大將，難勝敵眾而終遭滅亡。<br>　　又、日本國一切真言師作惡靈，並禪宗、念佛者等，為敵於日蓮，入於國中興亂。又，梵釋、日月、十羅剎之眷屬，亂入日本國。善惡兩方，互責不休。而十羅剎女，總之既誓言守護法華經行者，則一切法華經持者必得受其守護乎？是又不然。持法華經者中，亦有言大日經為勝者矣。真言師雖讀誦法華經，反成誹謗也。又其餘諸宗，可以此推知之。<br>　　又雖是持法華經之人，或以貪瞋癡，或以世間事，或因各種行動，而有憎恨法華經行者之事。此等人雖信法華經，而無功德，反蒙罰焉。例如父母等，除有謀反等情外，以子女之身而背之，是為不孝。縱父奪我之愛婦，母奪我之愛夫，以子之身若有一分之違，現世為天所捨，後生必為墮阿鼻地獄之業。更何況是背勝於父母之賢王，何況是勝過父母、國王百千萬億倍之世間之師，何況是出世間之師，何況是法華經之師耶！<br>　　黃河千年一清，聖人千年一出，佛是無量劫一出。縱得值佛，值法華經難。縱得值法華經，末代凡夫值法華經行者則難。是何以故？末代法華經行者，遠勝於彼不說法華經之華嚴、阿含、方等、般若、大日經等之千二百餘尊佛。妙樂大師釋云：「有供養者，福過十號。若惱亂者，頭破七分」。<br>　　今、日本國去年今年之疫病，及昔正嘉之疫病，是人王以來九十餘代無可與比類之疫病。當是聖人在國而遭怨嫉故歟。吠獅子之犬、腸斷，吞日月之修羅、頭破者，此也。日本國之一切眾生已有三分之二罹病，其中一半死去。餘一分，身不病，心病。又、頭，顯冥俱破歟。<br>　　罰有四：總罰、別罰、冥罰、顯罰也。為敵聖人，總罰達一國，甚至及於四天下、六欲天、四禪天。為敵賢人，別罰但及其人。今、日本國之疫病是總罰，必是為敵於在國之聖人故。山有玉則草木不枯，國有聖人，其國不破。草木不枯以山有玉故，愚者不知。同理，國之亡在於為敵聖人，愚人何能得知！<br>　　設日月有光，於盲目者何用。設雖有聲，於耳聾者何用。日本國之一切眾生，如盲目聾耳。與其目、與其耳，使此一切復其聰明，此是何等功德！誰人計量此功德？設父母生子，具目及耳，但無師為之教，是祇畜生之目與耳而已。日本之一切眾生，有於十方中之西方一方、一切佛中之阿彌陀佛、一切行中之彌陀名號，以此三事為本而兼作餘行之人，亦有一向念佛之人。予自昔建長五年至今二十餘年之間，遠則立一代聖教之勝劣、先後、淺深，近則判彌陀念佛與法華經題目之高下，然而上自一人，下及萬民，不用此事。<br>　　或問其師，或訴於主，或語予傍輩，或自言於妻兒眷屬，國郡鄉村、寺社風聞所及，人皆知日蓮之名。所言是法華經與念佛相對，念佛尊貴，法華經不合於機之事；諸人尊貴，日蓮為惡。上則仇、下則惡，日本一同作法華經與行者之大怨敵。如此言之，日本國眾人，並日蓮一方中，不知道理者，當思此乃為取信於人而作之胡言。然此是為使信佛法道理之男女正確知曉而言之者也。信乎不信，一任各各之心。<br>　　妙莊嚴王品，殊有用於女人。妻勸夫之品也。及今之末代，妻之勸夫，名雖有異，功德同於淨德夫人。況此夫人也、夫君也，同有信心，如鳥之具雙翼，車之有二輪，何事不成？有天有地，有日有月，日照雨降，功德之草木，必開花結果。<br>　　次、勸發品，釋迦佛弟子中，有僧眾多，迦葉、阿難，常在左右，如王之左右大臣。此是小乘經之佛。又云普賢、文殊者，一切菩薩雖多，仍為教主釋尊左右之臣。而一代超過之法華經八年間，十方諸佛、菩薩等，來集之多如大地微塵，左右臣之普賢菩薩未在其列，實難思議。<br>　　然則，釋尊說妙莊嚴王品，法華經說法將終，自東方寶威德淨王佛之國，奏起萬億伎樂，普賢菩薩引率無數八部眾，急急趕來，見得佛氣色不佳之故歟，正色誓言必盡力守護末代法華經行者，佛對普賢如此懇意欲為法華經之閻浮流布盡力，頗為喜悅，較之對其他上位菩薩，佛更親切予以讚美。<br>　　如斯法華經，末代女人欲於二十八品，品品供養，非等閑事也。寶塔品時，多寶如來、釋迦如來、十方諸佛、一切菩薩來集。此寶塔品，若問其今在何處，日女夫人胸中耳，八葉之心蓮華中有之矣，是日蓮所見。例蓮實中有花，后腹有太子在懷。持十善之人，將生為太子而懷於后腹，且有諸天守護，故太子號為天子。法華經二十八品之文字、六萬九千三百八十四字，一一文字，其字如太子。每字如佛種子。闇中有影，人不見之！虛空有鳥飛之跡，人亦不見。大海有魚之路，人亦不見。月中，四天下之人物無有闕遺，人不見之，然而天眼見之。<br>　　日女夫人之內心，寶塔品存焉。凡夫雖不見之，釋迦、多寶、十方諸佛覽之，日蓮亦推知。尊哉、尊哉！<br>　　周文王養老者而戰以勝，其末三十七代、八百年間，末裔雖有惡政，然以根本之功而得長榮。阿闍世王雖是大惡人，以父頻婆沙羅王，數年供養於佛，九十年間，保其位。現世亦如是，雖是為敵於法華經，其朝難保須臾，以故權大夫、武藏前司居士大人有善政，暫得安穩歟！若始終長為法華經之敵，則難得長保矣。<br>　　此等人眾之僻見，謂「念佛者等乃於法華經為知音，日蓮為念佛之敵，而我等是兩方俱信之者」。日蓮詰之云，「倘國無大禍，何得有勝於往古之疫病、飢饉、大兵亂耶？又、不經對決，二度加法華經行者以大科，是何故耶？可憫、可憫」！<br>　　而以女人之身，續法華經之命，是續釋迦、多寶、十方諸佛父母之命者也。持此功德之人，一閻浮提之內有之耶？恐恐謹言。<br>　　六月二十五日　　　　　　　　　　　　　日　　蓮　花押<br>　　　日女夫人"
		},
		{
			"_id": "161",
			"name": "出家功德書",
			"context":
				"出家功德書<br>（出家功德御書）<br>弘安二年五月　五十八歲作<br>　　近日聞得人言，君內心萌有還俗之念，風傳之事，實耶、虛耶？心有不安，一筆奉陳。<br>　　凡出父母之家而為僧，定是助父母之道。出家功德經云：「雖立百千塔婆，高三十三天，不勝一日出家功德」。其身縱是無智無行，剃髮著袈裟之形，雖天魔亦畏之矣。大集經云：「剃頭著袈裟，持戒及毀戒，天人可供養，則為供養佛」取意。又一經文：「有人行海邊，見一餓鬼喜踊，尋其謂，言我七世孫今日出家，藉其功德，出離生死，是以喜也」。是以，出家非祇己身得度，親亦受助，上及無量父母，咸受得助之功德。<br>　　夫、人身難受，受得人身且出家尤難。然逢惡緣，起還俗念，事何淺薄。如捨金取石、捨藥取毒。非祇己身墮惡道，六親眷屬皆為引向惡道，可憫之至！<br>　　且在家涉世，辛勞何祇一方，不久必為後悔。須是如親所望，不違其道，出家為要。不違於道，則十羅剎女之守護必堅。違於道者，神亦捨之，是亦世間之理也。大勢至經云：「眾生有五失，必墮惡道。一出家還俗失」，又云：「出家還俗者，其失過五逆」。五逆罪者，殺父、殺母、打佛等，聚大失五事，云五逆罪也。故此五逆罪人，一中劫間，墮無間地獄，不能浮起。<br>　　而今，以宿善薰發出家之人，因生還俗心而墮落，較彼五逆罪之人，其罪尤深，必墮大地獄，此經文所說，希覽之而省思焉！<br>　　己之身，非天所降，非地所出，是父母肉身之分身也。損己身即是損父母之身，明此道理，而隨親命，是云孝行，背親命則云不孝。<br>　　所詮，任心是如何起，此身如教而一期出家，自有冥加。背此理而還俗，受佛天之罰，現世全是淺薄，後生必墮三惡道。善望思之！身雖無智無行，形既出家，鄉里歡喜，我亦為祝。何況作得賢僧乎！委細容後陳。<br>　　弘安二年五月　日　　　　　　　　　　　日　　蓮　花押"
		},
		{
			"_id": "162",
			"name": "致妙一女居士函",
			"context":
				"致妙一女居士函<br>（妙一尼御前御消息）<br>建治元年五月　五十四歲作<br>別名：冬必為春事　　　　<br>　　　妙一女居士<br>　　夫天若無月無日，草木何得以生？人有父母，若缺一人，兒女難育。尚且，尊夫棄世，留有者或為病子、或為弱女，而汝作母，亦身心交瘁。是聖靈以後事託誰，而前往冥途者乎？<br>　　大覺世尊涅槃時歎曰：「我當涅槃，煩心之事，但唯阿闍世王」。迦葉童子菩薩問佛云：「佛慈悲平等，須為一切眾生惜其身命，何云獨於阿闍世王一人」？佛答云：「譬如一人，而有七子，是七子中，一子遇病，父母之心，非不平等，然於病子，心則偏重」。天台摩訶止觀釋此經文云：「譬如七子父母，非不平等，然於病者，心則偏重」。佛所答之意在謂，人雖有多子，父母之心寄於病子。就佛言，一切眾生皆是其子；其中，罪深者殺世間父母，為敵於佛教，皆如病子。<br>　　而阿闍世王乃摩竭提國之主，殺我大檀那之頻婆舍羅王，既為我之敵，天亦棄之，日月變異，地所不容，山河震動，萬民背違佛法，他國來攻摩竭提國。此等悉是以惡人提婆達多為師之故也。終至今日，身出惡瘡，三月七日墮無間地獄。此事可悲，我將涅槃，心所不安。我救阿闍世王，當使一切罪人知欲如阿闍世王得救而興歎。<br>　　而於聖靈言，或有病子、或有弱女，棄之而就冥途，留得老朽如枯木之女居士一人辛苦撫養此子等，想必甚為嗟嘆乎？<br>　　比比已多煩心，今又以日蓮之事，重勞懸念。佛語不虛，法華經必得弘宣。若然，此僧定有如何高行，宜值敬仰之者矣。而事不如此，竟遭流放，何故、何故！法華經、十羅剎究在何處？倘使聖靈存生至今，得睹日蓮此日之赦還，其喜悅也、又將如何！又、所言不虛，大蒙古國今果來犯，雖國土危殆，而預言的中，亦將是何其喜悅耶！此是凡夫之心耳。<br>　　信奉法華經之人如冬，冬必為春。自昔未聞未見有冬盡秋來之事，亦未聞信奉法華經終為凡夫者。經文有云：「若有聞法者，無一不成佛」。<br>　　故聖靈是為法華經而捨命者也。微薄領地，賴以維生，為法華經故而遭收沒，此非捨命耶？雪山童子求半偈之施身，藥王菩薩之燃臂，彼等是聖人，如水之投火；此是凡夫，如以紙入火。以此思之，聖靈之功德，堪與比肩。定是在大月輪中、大日輪中，持天鏡於十二時中，照覽妻兒身影者乎？妻兒縱是凡夫，於此不能見聞，譬如耳聾者不聞雷聲、目盲者不見日輪，亦無庸置疑，尊夫定在守護也。且亦必已來歸此方乎？<br>　　有力原擬造訪，詎先蒙贈衣一領，喜出意表。法華經既是尊極之經，倘日蓮今世能得長生，而女居士健在固佳，或亦可於草蔭，窺見日蓮為弱幼之公子等護育也。<br>　　昔在佐渡，今在此，均承遣僕一人來執役，永世不忘厚德，此恩當以侍奉女居士為報。南無妙法蓮華經、南無妙法蓮華經。恐恐謹言。<br>　　五月　日　　　　　　　　　　　　　　　日　　蓮　花押　　　妙一女居士"
		},
		{
			"_id": "163",
			"name": "覆妙一女居士書",
			"context":
				"覆妙一女居士書<br>（妙一尼御前御返事）<br>弘安三年五月　五十九歲作<br>別名：信心本義事　　　　<br>　　夫云信心，非為別事。如妻之顧夫，如夫之為妻捨命，如親之不能棄子，如子之不離其母。致信於法華經、釋迦、多寶、十方之諸佛、菩薩、諸天善神等，唱奉南無妙法蓮華經，是云信心也。<br>　　不僅此也，須思「正直捨方便、不受餘經一偈」之經文，如女之不棄鏡、男之常佩刀，無絲毫捨離之心也。善哉、善哉！<br>　　五月十八日　　　　　　　　　　　　　　日　　蓮　花押<br>　　　覆妙一女居士"
		},
		{
			"_id": "164",
			"name": "覆妙一女書其一",
			"context":
				"覆妙一女書其一<br>（妙一女御返事）<br>弘安三年七月　五十九歲作<br>別名：即身成佛法門　　　<br>　　問云：日本國有六宗、七宗、八宗，何宗立即身成佛耶？<br>　　答云：傳教大師之意，唯限法華經。弘法大師之意，唯限真言宗。<br>　　問云：其證據如何？<br>　　答云：傳教大師之秀句云：「當知，他宗所依經，都無即身入。雖一分即入，推八地已上，不許凡夫身。天台法華宗，具有即入義」，又云：「能化所化，俱無歷劫；妙法經力，即身成佛」，又云：「當知，此文問所成佛人，顯此經威勢也」。此釋之意，即身成佛，唯限法華經。<br>　　問云：弘法大師之證據如何？<br>　　答云：弘法大師之二教論云：「菩提心論云：唯真言法中，即身成佛故，是說三摩地法。於諸教中，闕而不書。諭曰：此論者，龍樹大聖所造，千部論中，秘藏肝心論也。此中謂諸教者，他受用身及變化身等所說法，諸顯教也。是說三摩地法者，自性法身所說，秘密真言三摩地行是也。謂金剛頂十萬頌經等是也」。<br>　　問云：此兩大師所立之義如水火，須信何者耶？<br>　　答云：此二大師俱為大聖。同年入唐，兩人同傳受真言密教。傳教大師之兩界師是順曉和尚，弘法大師之兩界師是惠果和尚。順曉、惠果二人俱為不空弟子。不空三藏是大日如來六代弟子，言相傳、論本身，受重於世間如日月，不異於左右之臣，非末學之輩所能論其是非者。必將是惡名滿天下，招來此身大難歟！雖然，寧以身試難，願糾明兩義之是非。<br>　　問云：弘法大師之即身成佛，限於真言，是依何經文，有何論文耶？<br>　　答云：弘法大師所依是龍樹菩薩之菩提心論。<br>　　問云：其證據如何？<br>　　答云：弘法大師之二教論引菩提心論云：「唯真言法中......於諸教中，闕而不書」。<br>　　問云：有經文耶？<br>　　答云：弘法大師之即身成佛義云：「六大無礙常瑜伽，四種曼荼各不離。三密加持速疾顯，重重帝網名即身。法然具足薩般若，心王心數過剎塵。各具五智無際智，圓鏡力故實覺智」。<br>　　疑云：此釋依何經文？<br>　　答云：依金剛頂經、大日經等。<br>　　求云：其經文如何？<br>　　答云：弘法大師出其證文云：「修此三昧者，現證佛菩提」，又云：「不捨於此身，逮得神境通。遊步大空位，而成身秘密」，又云：「我覺本不生」，又云：「諸法本不生」。<br>　　難云：此等經文是大日經、金剛頂經之文也。雖然，經文或是大日如來成正覺之文，或是真言行者現身得五通之文，或是十回向菩薩現身證得歡喜地之文，猶非生身得忍，何況即身成佛耶？但 菩提心論，一非為經，以論為本，難免背上向下之科，於「依法不依人」之佛說相違。<br>　　東寺真言師惡口日蓮云：汝為凡夫，弘法大師是三地菩薩。汝尚非生身得忍，弘法大師於帝眼前現即身成佛，汝未奉得敕宣，非大師，非日本國師等 此其一。慈覺大師是傳教、義真弟子，智證大師是義真、慈覺弟子，安然和尚是安慧和尚弟子。此三人云：「法華天台宗是理秘密之即身成佛，真言宗是事理俱密之即身成佛」。傳教、弘法兩大師雖皆非可輕忽之人，然、聖人居正不偏，慈覺、智證、安然三師雖栖於傳教之山，其義是弘法東寺之心也。隨之，日本國四百餘年，無有異義。汝不肖之身，焉得存此惡義 此其二？<br>　　答云：吐惡言、生惡心，於汝不為申此義。若欲聞正義，可為言之。若不言，汝等豈不以為是理屈者乎？姑言之。與其生惡心，與其吐惡言，何不明白尋出經文，為汝等崇信之弘法大師之義助乎？徒作惡言惡心者，是經文無即身成佛歟！但慈覺、智證、安然等之事，此是慈覺、智證兩大師，初於日本國致信傳教大師，渡漢土時，信元政、法全等之義，心雖已捨離傳教大師，然身住其山，此乃欺人之事也。<br>　　問云：汝之此義，何從而思得者耶？<br>　　答云：傳教大師釋云：「當知，此文問所成佛人，顯此經威勢也」，此是對其上提婆品之「我於海中」之經文而言者。此意是謂，徒言即身成佛，如不能舉出其人，終亦無用。倘非純圓一實之經，何能有即身成佛之實義，此是道理也。大日經、金剛頂經等之真言經，無其人。又見經文，兼、但、對、帶之旨分明。無二乘成佛，久遠實成無跡。慈覺、智證是受誑於善無畏、金剛智、不空三藏之釋者乎！此等人看似賢人、聖人，實貴遠賤近之人也。受欺於彼三部經之印及真言，忘卻重要之即身成佛之道之人也。而當時叡山眾人，口雖似言法華經之即身成佛，實是慈覺大師、安然等即身成佛之義。彼等之即身成佛是有名無實之即身成佛，其義與傳教大師之義相違。傳教大師是無關分段之身捨不捨，以法華經之心，必得即身成佛。慈覺大師之義，以為捨分段之身則非即身成佛，此乃絲毫不知即身成佛之義者也。<br>　　求云：慈覺大師值遇傳教大師而習其傳。汝今隔四百餘年之歲月，如何？<br>　　答云：若謂受師口傳之人必不有誤，其後依經文明其義者有誤，如此則不須經文，但從四依菩薩可乎？棄父母之遺書但憑口傳可乎？傳教大師之釋不信，慈覺大師之口傳乃真實耶？傳教大師秀句舉一切經未說之十事，其八為「即身成佛化導勝」，其下文云：「當知，此文問所成佛人，顯此經威勢也......當知，他宗所依經，都無即身入」。背此釋，慈覺大師事理俱密之大日經，其即身成佛可用耶？<br>　　求云：傳教大師之釋中，有無「菩提心論之『唯』字不可用」之釋耶？<br>　　答云：秀句云：「能化所化，俱無歷劫；妙法經力，即身成佛」。此釋可見不用菩提心論之「唯」字。<br>　　問云：不用菩提心論，是不用龍樹耶？<br>　　答云：但恐是譯者曲會私情之心耳！<br>　　疑云：若心論之譯者不用，則法華經之羅什似亦不可用，如何？　　答云：羅什有現證，不空無現證。<br>　　問云：其證如何？<br>　　答云：舌不燒之證也。容後聞其詳。<br>　　求云：慈覺、智證等不知此事耶？<br>　　答云：此兩人聽信無畏等三藏，故不用傳教大師之正義。此是信人而捨法者也。<br>　　問云：日本國猶未聞破得慈覺、智證、安然等之人，如何？<br>　　答云：弘法大師之門家是用慈覺、智證耶？抑是慈覺、智證門家用弘法大師耶？<br>　　問云：兩方之義雖有相違，非如汝義之水火也，不言誹謗正法，如何？<br>　　答云：誹謗正法者，其相貌如何？外道譏佛教，小乘譏大乘，權大乘下實大乘，實大乘之伍於權大乘，所詮，謂勝為劣也。背法之故，名為謗法。弘法大師之言大日經勝於法華經、華嚴經，有其證文乎？法華經之下華嚴經、大日經之文，則分明有之矣。所謂已今當等也。弘法雖尊，難免其違背釋迦、多寶、十方分身諸佛之大科。恃權貴而脅我日蓮，何如出示正確經文也。汝等依於他人，日蓮以日月、帝釋、梵王為侶。日月請開天眼覽之，日月宮殿中不亦有法華經、大日經、華嚴經乎？何不合而為之校覽。弘法、慈覺、智證、安然之義，與日蓮之義，何者為勝乎？日蓮之義，倘是百千有一，合於道理，何不見為助！彼等之義，倘是邪義，日本國一切眾生皆將得無眼之報，不覺可憐耶？<br>　　日蓮二度流罪，終及於問斬，是欲斬釋迦、多寶、十方諸佛之頸者也。日月雖各為一人，乃四天下一切眾生之眼也、命也。日月嘗佛法，而增其威光勢力，此見於經文。故違於佛法之味者，是減損日月之力者，為一切眾生之敵。何為日月放光，照臨彼等頭上，與以壽命、衣食而養之耶？彼三大師之弟子誹謗法華經，全是日月入其心內使其作謗者耶？如無其義而為日蓮之胡為，日天宜有所示，召來彼等對質，倘日蓮理屈而不悔者，請奪我天壽。<br>　　然、既不對質，但違情理而將日蓮交與彼等，如以猿子授犬、鼠子投貓，受盡凌虐，卻不懲罰彼等，則豈能釋懷！日蓮是日月之大敵耶？必以之訴於教主釋尊座前，其時不可恨我！雖非日月，地神也、海神也、請聽諸！日本守護神亦請聽之！日蓮絕無曲意。望急急能有所圖，遲遲得咎，勿恨日蓮。南無妙法蓮華經、南無妙法蓮華經。恐恐。<br>　　七月十四日　　　　　　　　　　　　　　日　　蓮　花押<br>　　　覆妙一女"
		},
		{
			"_id": "165",
			"name": "覆妙一女書其二",
			"context":
				"覆妙一女書其二<br>（妙一女御返事）<br>弘安三年十月　五十九歲作<br>別名：事理成佛抄　　　　<br>　　前七月中旬之頃，曾就真言、法華即身成佛法門之違異，略加疏註寄奉，其後想必是信用法華經之即身成佛矣。若不然，則將為合於現世眾人之意、無得道之即身成佛乎？心有不審。希將日前書奉之法門，留意閱覽。再者，云即身成佛之法門，當今世間高名之學者皆識得其為一大事。尤以我之門弟須擱萬事，而留意此一事焉！<br>　　建長五年至今弘安三年、二十七年間，在在處處所說法門繁多，所詮，祇此一途耳！<br>　　世間學者中，以為真言家所立即身成佛，即釋尊所說四味三教中、大日經等三部經所說別教菩薩之授職灌頂，為至極之即身成佛。此是七位中十回向之菩薩，證得歡喜地之境界，全非圓教即身成佛之法門。縱言經文有之，祇是云歡喜行所證得功德而已。此是十地菩薩之因分所行，十地等覺不知果分。若以圓教之意，奪而言之，同於六即中名字觀行之一念。與而言之，得觀行即之事理和融，猶未及理慧相應之觀行。或依菩提心論，或依大日經三部之文，尚非即身成佛。雖生身得忍之法門亦所未得。<br>　　而世間眾人惑於菩提心論中有「唯真言法中」之文，遂以為即身成佛限於真言宗。依此，反於正說即身成佛之法華經，譏之為戲論。止觀五云：「設厭世者，翫下劣乘，攀附枝葉，狗狎作務；敬獼猴為帝釋，宗瓦礫是明珠。此黑闇人，豈可論道」。須有此意。可歎歟！華嚴、真言、法相之學者，徒勞心力，立其所謂即身成佛之法門也。<br>　　夫法華經即身成佛法門，以龍女為證據。提婆品云：「於須臾頃，便成正覺」，乃至「變成男子」，又云：「即往南方、無垢世界」。傳教大師云：「能化龍女，無歷劫行；所化眾生，亦無歷劫。能化所化，俱無歷劫；妙法經力，即身成佛」。<br>　　又、法華經即身成佛有二種。門是理具之即身成佛，本門是事之即身成佛。今本門之即身成佛，是斷為當位即妙，本有不改，即其肉身，云是本有無作之三身如來者，是也。此法門是釋尊一代諸經中所無之者。文句云：「於諸教中，秘之不傳」。<br>　　又、法華經須弘之時有二度，所謂在世與末法也。修行亦有二意，佛世是純圓一實，滅後末法今時，一向祇須弘本門也。門弘時已逾二百餘年，天台、傳教是能弘之人，先已入滅。日蓮今得其時，豈能不弘所囑之本門。本二門，其機、法、時，遙遙各別。<br>　　問云：祇日蓮知得此事耶？<br>　　答云：「天親、龍樹，內鑒冷然」。天台大師云：「後五百歲，遠沾妙道」。傳教大師云：「正像稍過已，末法太有近。法華一乘機，今正是其時。何以得知？安樂行品云：『末世法滅時』」。此等論師、人師，知得末法鬥諍堅固之時，有地涌出現，將弘本門肝心之南無妙法蓮華經，慕戀其時，作如是釋。<br>　　又、即身成佛者，門是能入之門，本門始有即身成佛所詮之實義。於門得道之人，及種類種、相對種之成佛，無論何者，其實義限於本門壽量品，須常持此觀念，此方是正觀。<br>　　雖然，即身成佛之法門，於上代之人猶如此不免有所迷惑，況以女人之身，多番為此尋詢，誠是十分難得，莫非教主釋尊化入尊體者耶？是繼<br>龍女之跡者耶？又或是憍曇彌女之再來耶？不可得知。尊體五障之雲忽晴，寂光覺月斯可詠歟！委細容另申。<br>　　弘安三年十月五日　　　　　　　　　　日　　蓮　花押<br>　　　覆妙一女"
		},
		{
			"_id": "166",
			"name": "致極樂寺良觀書",
			"context":
				"致極樂寺良觀書<br>　　<br>文永五年十月　四十七歲作<br>　　西戎大蒙古國簡牒之事，經分別書奉鎌倉大人及其外多處。日蓮前於文應元年撰有立正安國論，一如所料，無毫末之相違。此事如何？長老忍性，宜速改嘲弄之心，早歸日蓮法師。若不然者，「輕賤人間者......與白衣說法」之失，必難脫歟！「依法不依人」，乃如來之金言。良觀聖人之住處，法華經說云：「或有阿練若，納衣在空閑」。阿練若譯稱無事。讒奏日蓮等，不應在此住處，悉是矯作修行三學之賊聖人也。作僭聖增上慢，今生為國賊，來世墮在那落是必定者也。若有稍悔前非，可歸於日蓮也。<br>　　此旨，首奉陳於鎌倉大人，並分致建長寺等其外多處。所詮，欲遂本意，莫如對決。以三藏淺近之法，對向諸經中王之法華，直如江河之望大海，華山之仰妙高，勝劣分明。調伏蒙古國之秘法，定是有所知之者耶？日蓮為日本第一之法華經行者，退治蒙古國之大將。「於一切眾生中，亦為第一」者是也。文言多端，不能盡理，從略。恐恐謹言。<br>　　文永五年 戊辰十月十一日　　　　　　　　　　日　　蓮　花押<br>　　　奉陳<br>　　　極樂寺長老良觀聖人所"
		},
		{
			"_id": "167",
			"name": "覆日嚴女居士書",
			"context":
				"覆日嚴女居士書<br>（日嚴尼御前御返事）<br>弘安三年十一月　五十九歲作<br>　　弘安三年十一月八日，女居士日嚴所立之願書，並布施錢一貫文，又、厚布單衣一件，經供奉法華經寶前，並申之於日月天矣。<br>　　其上，非可以私意計量者也。遂乎不遂但依信心，全非日蓮之咎。水清則映月，風吹則樹搖。人之心如水，信弱如濁水，信純如清水。樹如道理，風搖之者如讀經文，可作如是觀。恐恐。<br>　　十一月二十九日　　　　　　　　　　　　日　　蓮　花押<br>　　　覆日嚴女居士"
		},
		{
			"_id": "168",
			"name": "覆王日女書",
			"context":
				"覆王日女書<br>（王日女殿御返事）<br>弘安三年　五十九歲作<br>　　前次託辨法師送來三百文，今次二百文，敬領之矣。<br>　　佛誠尊貴，重人之心而非物。昔德勝童子奉沙餅供養佛，生作阿育大王，為一閻浮提之主貧女剪髮易油，奉作燈明，須彌山風，吹之不熄。是以，此二三之鵝目，較之治日本國者之以國相與，構築七寶塔高達忉利天尤勝之也。<br>　　法華經一字如大地、出生萬物，如大海、納眾流，如日月、照四天下。此一字變為月，月變為佛。稻變為苗，苗變為草，草變為米，米變為人，人變為佛。女人變作妙之一字，妙之一字變作台上之釋迦佛。南無妙法蓮華經、南無妙法蓮華經。<br>恐恐謹言。<br>　　　王日夫人　　　　　　　　　　　　　　日　　蓮　花押"
		},
		{
			"_id": "169",
			"name": "扛神輿書",
			"context":
				"扛神輿書<br>（御輿振御書）<br>文永元年三月　四十三歲作<br>與三位公日行　　　　　　<br>　　來書及「扛神輿日記」收得，歡喜無量！<br>　　中堂燒毀事，是有其義乎！山門破滅之期，是當其節歟！此等非無其故。天竺有祇園精舍、雞頭摩寺，漢土有天台山，正像二千年內滅盡。今當末法，祇日本國有叡山，三千界中，但此處有耳。定必是有惡魔一黨之嫉乎？小乘權教之輩亦妒之乎？隨之，禪僧、律僧、念佛者，訴之於王臣，三千大眾不知我山破滅之根源，師檀共迷於破國、破佛之因緣。<br>　　今、所恃者，唯妙法蓮華經第七卷「後五百歲，於閻浮提，廣宣流布」之文，及傳教大師「正像稍過已，末法太有近。法華一乘機，今正是其時」之釋。滅者所以為生，下者所以為登。為山門繁昌，而起如是留難者乎？事多，紙面難盡，希早早來晤，謹言。<br>　　三月一日　　　　　　　　　　　　　　　日　　蓮　花押<br>　　　敬覆"
		},
		{
			"_id": "170",
			"name": "概論法門事",
			"context":
				"概論法門事<br><br>文永六年　四十八歲作<br>與三位公日行　　　　<br>別名：各宗教義事　　<br>　　論究法門之事。選擇集且置之，首應舉法華經第二卷「今此三界......」之文，認定釋尊是我等之親父。<br>　　「何佛方為我等之父母？外典三千餘卷究極忠孝二字，說忠出於孝之家。外典為內典之初門，其心不違於內典。<br>　　人雖有尊卑上下，事親以孝，莫勝於此，是乃定論。釋尊是我等父母，一代聖教是父母教子之經。其中，天上、龍宮、天竺等，雖有無量無邊之經，漢土、日本纔五千、七千餘卷。此等諸經之次第、勝劣等，我之所難辨。而於論師、大師、先德，末代之人智慧難及，故彼等之判釋須為信用乎？雖有華嚴宗之五教四教、法相三論之三時二藏、或三轉法輪等，然『世尊法久後，要當說真實』之文，則出自法華經，是金口之明說也。<br>　　佛說已大分為二途，譬世間父母讓家財於子女之有前判後判。或世間之前判後判是學自如來金言者乎？孝不孝之根本在於前判後判之用或不用而定」。如此判別，眾人當為首肯。此時，可再為述之。<br>　　「夫淨土三部經等之諸宗依經，是『當分』前四十餘年間所說。世尊作我等慈父，稱之為『未顯真實』，其意是欲使我等就此四十餘年之諸經耶？抑或是將說真實之言，希移往於彼者耶？有心者，希賢察焉」！於此暫不作言，靜觀反應，再言：<br>　　「如佛之親父，思一切眾生為其獨子，寧有使彼等捨真實，而就未顯真實之不實者乎？絕無此理。移於法華經，是應將四十餘年之諸經捨去而移之者耶？抑或是不捨彼之諸經及南無阿彌陀佛而移往者耶？思量此事，凡夫之我有所難決，而求仰於如親父之佛所言，佛判之為『正直捨方便』。『方便』者，無量義經言『未顯真實』之上，所說『以方便力』之方便也。以方便力之方便內，淨土三部經等四十餘年之一切經，一字一點決不為漏也。是以，不捨四十餘年諸經，不信法華經之人，世間之孝不孝且置之，於佛法中要為第一之不孝者。<br>　　故、第二譬喻品云：『今此三界......雖復教詔，而不信受』。不捨四十餘年諸經，並之於法華經而行之者，是不用主師親三人之言者也。<br>　　『教』者，師親之教；『詔』者，主君之詔敕。佛是閻浮第一之賢王、聖師、賢父。是以，附於四十餘年諸經，不移於法華經；又或移之矣，然是不捨諸經而移之者，皆是不用三德具備、親父之言者也，不可住於天地之間。此不孝之人，其住處，經之下文有云：『若人不信......其人命終，入阿鼻獄』。縱不譏謗法華經，不移附之人，難免不孝之失。不孝者必墮惡道，故、佛斷言，入阿鼻獄也。何況堅執爾前之經，不歸信法華經，則是順從善導之千中無一、法然之捨閉閣拋者矣，何能脫得阿鼻地獄耶？其所化及檀那，自不待言。<br>　　『雖復教詔，而不信受』云者，孝有二：世間之孝不孝，外典之人，亦能知之；內典之孝不孝，雖為論師，若不明實教，汲權教論師之末流論師等，後世難言矣，何況末末之人耶！<br>　　涅槃經三十四云：『受人身事，爪上土；墮三惡道事，十方世界土。四重五逆，乃至謗涅槃經事，十方世界土；四重五逆，乃至信涅槃經事，爪上土』等，是說末代犯五逆及謗法者，多如十方世界土。然、今日犯五逆罪者如爪上土，不犯者如十方世界土，則經文豈不為虛，詳為思量，不孝者殆是謂五逆罪者歟！<br>　　又有相似之五逆罪者，此是前王命弘正法、實法，而今王尊權法、相似之法，對天子本命道場、正法之寺，歸依之心薄，國中多造權法、邪法之寺。此見於愚者之眼，是佛法昌盛；見於佛天智者之眼，則是長年正法之寺衰頹，一是表不孝，父母先賢之氏寺受棄故也。二是表謗法。若然，日本國、現世舉國一同是不孝謗法之國矣。此國是釋迦如來領地，賜予佛左右臣下之大梵天王、第六天魔王，如大海之不留死骸、寶山之不喜曲木，是有意改變此國之謗法者歟！予乃如是諫言也」。<br>　　若再有俗問：「須捨之四十餘年諸經，今猶存焉，是何故耶」？<br>　　可反詰之云：「所謂構鷹架以建塔，塔成，架則捨之」。此譬乃法華玄義卷二之文「今大教若起，方便教絕」所釋之意也。妙者，絕也。「絕」者，法華經起，已前諸經斷止。其意同於正直捨方便之「捨」字，及嘉祥大師所言「日出星隱」也。但、爾前諸經是建塔之鷹架，塔成則捨之，而修理時有再為用者，亦是用成再捨。三世諸佛之說法儀式如是。<br>　　又俗難云：「慈覺大師建常行堂，如何」？<br>　　可答稱：「內典之人，讀外典，非為得道，乃為才學也。山寺小兒讀俱舍論之頌，豈是為得道？傳教、慈覺究習八宗而讀一切經，悉皆是欲得知法華經為究極，而以為階梯者也」。<br>　　又俗難云：「若是如此，何以汝不為念佛耶」？<br>　　可答云：「傳教大師捨二百五十戒，以其時有紛擾法華圓頓戒之慮故也。當世諸宗之行事雖多，一般皆崇念佛而謗法華經，金石易迷，故不唱。例佛十二年間，忌避『常樂我淨』之名。外典亦有寒食節忌火、忌紅。重孝道者，不往名不孝之國，亦是此等之義」。不須多引選擇集之言，先如是立之可也。<br>　　又汝書云「於持佛堂演說法門，頗有光采」，然一一想來甚覺不妥。其故，身既作僧，加以，所說是一閻浮提尊貴法門，縱是等覺菩薩，又何足介意？況梵天、帝釋等，是我等親父、釋迦如來託付領地，自以養正法之僧者也。毘沙門天王等，是四天下之主，為梵天、帝釋守門。又、四州之王，是毘沙門天之從者。而日本秋津島，尚不及於四州輪王之從者，但為島之長耳！為其「長」之從者等所召，而書「受上所召」，更稱「頗有光采」者，仔細思來，此是蔑我日蓮者乎？<br>　　總之，日蓮弟子上京，初雖無忘失，其後則為天魔所附而致狂亂，如少輔法師是。貴君切勿蹈其後轍而邀天之憎也。<br>　　上京未幾，更汝本名，輕狂乃爾，想必是鄉音全改，一口京腔矣。鼠化蝙蝠，非鳥非鼠，不為田舍法師，亦不似京城法師，不即為少輔法師耶？言、但作鄉音何傷？學舌不類，甚見其難堪也。書作尊成，此是隱岐法皇之本名，總覺怪異。<br>　　又如所既知，當世高僧、真言天台諸人之祈禱不遂，早言之在前，今年鎌倉之真言師等，自去年行「變成男子」之法。隆辨等自贊不休，七八百餘人之真言師，行東寺、天台之大法秘法既盡，終歸於空。禪宗、律僧又一同修法，亦無所驗。日蓮稱其不驗，雖遭彼等斥為怪異，然彼等所祈皆為落空。小事之今生祈禱尚不能如願，可知大事之後世能得成就耶！<br>　　「真言宗弘於漢土之初，盜取天台之一念三千，定作真言之教相，以為法理之根本。以枝葉之印真言立宗，而下天台宗，是其謗法之根源。又，華嚴、法相、三論，於日本尚無天台宗時，不知其謗法。及傳教大師建立圓宗後，遂知其應歸入謗法宗。現世真言等七宗既悉為謗法，所視為重要之祈禱，自亦無效。天台宗諸人，既以己宗為正，混同於他宗之邪，亦是不知己宗之正者矣。譬如迷於東者自亦迷於西，東西既迷，十方皆迷矣。<br>　　外道之法者，本出自內道，卻以外道之法而為內道之敵。諸宗出自法華經，習天台宗之學而又欲滅天台宗。天台宗諸人不知己宗為實義故，不知己宗之滅、己身之受輕，是助他宗而滅己宗也。法華宗人不唱法華經題目之南無妙法蓮華經，而常唱南無阿彌陀佛，是作滅法華者也。<br>　　例外道立三寶，其中佛寶者，唱稱南無摩醯修羅天，佛弟子稱其是翻邪之三歸，而唱南無釋迦牟尼佛，以此示內外之別。南無阿彌陀佛者，淨土宗依經之題目也。心雖思己為法華經行者，然口唱南無阿彌陀佛，傍輩<br>必視其為念佛者，思為捨離法華經之人矣。叡山三千人不辨此旨，為王法所棄，滅叡山之故，自然祈於三寶亦無得遂」。可以此旨言之。<br>　　人有不審云：「天台、妙樂、傳教等之釋謂，如我於法華經及一切經未得於心者必墮惡道，是果有此說者耶」？　　則可檢出法華玄義卷三、法華玄義釋籤卷三及法華經「已今當」等之文，而云：「傳教大師之顯戒論下，呵責六宗學者、日本國十四人云：『昔聞齊朝之光統，今見本朝之六統，實哉！法華之何況也』。又，依憑集呵華嚴、真言、法相、三論之四宗云：『新來之真言家，則泯其筆授之相承。舊到之華嚴家，則隱其影響之軌範。沈空之三論宗，忘其彈呵之屈恥，覆吉藏於天台之醉心。著有之法相宗，非濮陽之歸依，撥青龍之判經』。<br>　　天台、妙樂、傳教等定言，真言等七宗諸人，縱令戒定全具，謗法之故，難免惡道。何況禪宗、淨土宗等，勿須論矣。是以，止觀之破達摩，甚見著力。而當世天台宗諸人，不僅許諸宗之得道，更奪取諸宗之行以為自宗之行，其事如何」？令當世之人，於真言宗多起不審，而為言之。「日本國有八宗，真言宗大分為二流。即所謂東寺 東密與天台 台密。法相、三論、華嚴與東寺之真言等，是大乘宗，縱令定慧是大乘，但持東大寺小乘戒，故戒是小乘；退大取小者，應稱是小乘宗。叡山之真言宗，受天台圓頓之戒，全非真言宗之戒，應稱是歸順天台宗圓頓戒之真言宗矣」。可如是作言。而座主等之高僧，名藉於天台宗，一向依真言宗、貶法華宗故，叡山皆成謗法，所祈遂亦無驗歟！<br>　　問云：「於天台法華宗內，削除真言宗之名，其證文如何」？<br>　　答云：「學生式 傳教大師所作云：『天台法華宗年分學生式 一首，年分度者之人 柏原先帝，加於天台法華宗之傳法者，凡法華宗天台之年分，自弘仁九年......令住於叡山一十二年，不出山門，修學兩業。凡止觀業者......凡遮那業者』。顯戒論緣起上云：『請加新法華宗表一首。沙門最澄......華嚴宗二人，天台法華宗二人』，又云：『天台之業二人 一人令讀大毘盧遮那經，一人令讀摩訶止觀』，此等是將真言宗列於天台宗內者。<br>　　嘉祥元年六月十五日之格云：『右、入唐請益歸朝之傳燈法師位圓仁之表稱，伏尋天台宗之傳入本朝......延曆廿四年......廿五年，特賜天台年分度者二人。一人習真言之業，一人學止觀之業......然則，天台宗之止觀與真言，其兩業是桓武天皇所崇建』。於叡山，天台宗削真言宗之名，是以天台宗為骨、真言宗為肉者歟」！<br>　　而及末代，天台、真言兩宗交惡，骨肉分離。座主全歸真言，如無骨者；大眾多為天台宗，如無肉者。佛法有爭議，世間之言論亦多，叡山不得安靜，都下俶擾不止。此等大事須存於心內。此法門尚未教汝也，善望知之！<br>　　又、「念佛宗背法華經，依淨土三部經故，舉阿彌陀佛為正，蔑釋迦佛。真言師以大日如來為主，輕釋迦如來。就戒言之，雖有大小之別，總應以釋尊為本，餘佛可為證明。諸宗雖異，皆應敬仰釋迦歟。『師子身中之蟲，還食師子。外道難破佛教，所畏者內道之內出事，必失佛道』，此佛之遺言。<br>　　佛道之內，以小乘滅大乘，以權大乘滅實大乘，此等又如外道然。又較諸小乘、權大乘，更有實大乘、法華經之人眾，反有欲滅失法華經者，此誠重大之事。佛法之滅不滅，在於叡山。叡山之佛法已滅失故，異國遂來滅我朝。叡山失正法，大天魔出現日本國，入法然、大日能忍等之身，以此等人之身作橋，入住王臣等之身，終更及於叡山三千人之身，致師與檀主不和，祈禱遂亦不驗，祈禱既不驗，三千之大眾等悉為檀那所棄矣」。　　又、「王臣等問於天台真言之學者云：『念佛、禪宗之極理是與天台、真言同一者耶』？<br>　　名借天台真言而實不識其真義之高僧，受愚於天魔答云：『禪宗之極理即是天台真言之極理，彌陀念佛為法華經之肝心』。<br>　　而念佛者、禪宗等輩，天魔附身故，智慧賢於當世天台真言之僧，則云：『不然也。禪是超過天台真言之極理』，或云：『諸教理深，我等眾生解微。機教相違，不能得道』等。<br>　　是以，天台、真言等之學者，其王臣等之檀那悉為奪取。既不歸依，現身墮於餓鬼道，食友之肉，向佛神瞋怒，咒詛檀那，年年災難。故或燒燬自己生身本尊之大講堂教主釋尊，或毀棄生身之彌勒菩薩，進而作教主釋尊之怨敵，退而為阻當來之彌勒出世而作狂乎？此大罪為經論之所未說。又此大罪非叡山三千人之失，當為公家武家之失乎」！<br>　　「日本一州，上下萬人，既無一人不謗法，大梵天王、帝桓並天照大神等，乃語之於鄰國聖人為糾謗法乎？例國民之平清盛居士傾倒王法，更燒毀日吉神社、大佛殿，致天照大神、正八幡、山王權現等結為一團，命於源賴義之末裔賴朝，滅平家而國土安穩。今舉一國為佛神之敵，因我國無人堪領此國，故招大蒙古國之興兵歟！<br>　　例震旦、高麗等是次於天竺之佛國，彼諸國成禪宗、念佛宗，而為蒙古所滅。日本國是彼二國之弟子，二國就滅，此國能安穩耶？思為家國之助者，須是將禪、念佛之輩，一如經文，早為禁制乎！若依經文，佛神不居日本，欲迎請彼等，汎汎之術，難遂所願。<br>　　首先，世間上下萬人云：『八幡大菩薩祇居於正直者之頭頂，不栖他處』。世間無正直人，則無大菩薩住所。又、佛法中唯法華經為正直之經，若無法華經行者，則大菩薩亦將失其住所歟」。<br>　　「但，日本國唯有日蓮一人為世間、出世之正直者。其故，向故最明寺居士直言禪宗是天魔之所為，其後又以『立正安國論』報之，使知日本國眾人將墮無間地獄，如此大事能正直為言者，亦先代之所罕有。以此可見，洵足當於正直者，其他小事又何能歪曲乎？<br>　　又謂聖人不飾其言，又謂能知事於未顯者是為聖人乎！日蓮當於聖人之一分矣。為此法門受逐二十餘所，終則及於流罪，身多被創，弟子亦多有遭受殺害者，勝於比干，不劣於伍子胥。提婆菩薩為外道所殺、師子尊者為檀彌利王斬首，此亦不亞於彼。<br>　　倘此為真實，八幡大菩薩如捨日蓮之頂，更將往住誰人之頂耶？此國如不用日蓮，將是如何？八幡大菩薩徒有悲歎耳」！應為道之。<br>　　又、「日蓮法師曾言，欲請佛菩薩並諸大善神還來，別無良策，除盡廢禪宗、念佛宗各寺，嚴誡其僧，造叡山之講堂，迎請靈山釋迦牟尼佛之精魂外，諸神必不為還來，諸佛亦難為此國之助」。可如是言之。"
		},
		{
			"_id": "171",
			"name": "十章抄",
			"context":
				"十章抄<br><br>文永八年五月　五十歲作<br>與三位公日行　　　　　<br>　　「名華嚴宗之宗，謂華嚴經之圓與法華經之圓，一也；然、法華經之圓，為華嚴圓之枝葉」。法相、三論，各各亦如是言。天台宗若與彼之義同，何為而立別宗？例法華、涅槃同是一圓，依於先後，尚定涅槃為劣。爾前之圓，與法華之圓若為一，依於先後，法華豈不為劣？<br>　　所詮，此邪義是魅惑於「此妙彼妙、圓實不異、圓頓義齊、前三為粗」等之釋文而起。止觀亦引華嚴經文為圓頓止觀之證文，又其二卷之四修三昧多見是念佛之事。源濁則流不清，是以，思爾前之圓與法華之圓同一而使人讀止觀，則悉如念佛者矣。<br>　　但云「止觀是出於門、出於本門、亙及本」者，三義自昔有之，此且置之。釋云：「故知一部之文，共成圓乘，開權妙觀」，止觀一部，是法華經開會上所建立之文也。止觀雖引用爾前諸經，乃至外典者，然非爾前、外典之意，乃借其文而削捨其義也。言「境雖寄昔，智必依圓」，引文殊問經、方等經、請觀音等諸經，立四種三昧，心必歸於法華經，所謂「散引諸文，該乎一代文體，正意唯歸二經」者是也。<br>　　止觀有十章，大意、釋名、體相、攝法、偏圓、方便、正觀、果報、起教、旨歸也。謂「前六重依修多羅」，指由大意至方便之六重，於止觀之前四卷。此妙解是述門之心。「今依妙解，以正行」者，指其第七之正觀，十境、十乘之觀法<br>。此述本門之心。一念三千始於此。一念三千之事，門尚所未述，何況爾前，絕無其分。一念三千之出處，雖在略開三顯一之十如實相之文，其義分限於本門。爾前是門之依義判文，門是本門之依義判文。但真實之依文判義，限於本門。<br>　　而圓之行各殊，數砂、觀海均是圓行。何況讀爾前之經，唱彌陀等諸佛之名號耶！<br>　　但此等為順應一時之修行。順真實之圓行，須常口唱者南無妙法蓮華經也，須存於心者一念三千之觀法也。此是智者之行解，日本國在家者，唯使一心唱南無妙法蓮華經。名必有至體之德。法華經有十七種名，此是通名，別名是三世諸佛所共名之南無妙法蓮華經也。阿彌陀、釋迦等諸佛因位之時，必心存止觀，口唱南無妙法蓮華經也。<br>　　不知此等事之天台、真言等之念佛者，祇是口唱南無阿彌陀佛，在家者遂思天台、真言等亦是念佛者矣。又，善導、法然一門見此遂言：「彼等天台真言諸人，知自宗之無力，而改念佛，我等何煩學彼？與其讀法華經，不如祇是念佛，往生淨土，再修悟法華經也」。此義充滿日本國，故天台、真言之學者，為在家眾人所棄，六十餘州之山寺衰滅。<br>　　九十六種外道，起自佛慧比丘之威儀；日本國之謗法，起自爾前之圓與法華之圓為同一義之盛行，誠可哀之事。<br>　　外道立「常樂我淨」，佛出世說「苦、空、無常、無我」。二乘執著空觀，不能進入大乘，佛誡之云：「五逆是佛種，塵勞之疇是如來種，二乘出離六道之善法，永不成佛」，如是嫌之。外道所立常樂我淨之義雖有誤，其名猶可，而佛忌其名。惡尚為佛種，善似應更無待言，然於二乘，佛許惡誡善。<br>　　當世之念佛，是滅此國法華經之念佛也。縱言是善，縱其義分有當，其名首須忌之也。其故，佛法隨國，天竺有分只學小乘、只學大乘、大小兼學之國。震旦亦復如是。日本國是大乘之國也、大乘中一乘之國也。華嚴、法相、三論等諸大乘猶不相應，何況小乘三宗乎？而當世流行之念佛宗、禪宗，源起於方等部，不出法相、三論、華嚴之見。<br>　　南無阿彌陀佛限於爾前，於法華經，非得道之行。依法華經開會後，始作佛因。南無妙法蓮華經與四十餘年之爾前無關，祇限法華八年，非開會於南無阿彌陀佛。法華經是能開，念佛是所開。法華經行者雖一生不稱南無阿彌陀佛，南無阿彌陀佛並十方諸佛之功德備焉，譬如意寶珠之備金銀等之財。雖一生念佛，不具法華經功德，譬金銀等之不兼如意寶珠，譬積三千大千世界金銀等之財，不能換得一如意寶珠也。<br>　　設是已開會之念佛，猶是體內之權，不及體內之實。何況當世心悟開會之智者甚少。縱有其人矣，為其弟子、眷屬、所從等者，又將如何？愚者見智者之念佛，當思其是念佛者，不會思其為法華經行者。而於唱南無妙法蓮華經之人，雖至愚者，亦識其為法華經行者矣。當今，較之於殺父母者、謀反者，更為可畏者，乃人稱天台、真言之學者，而讀善公之往生禮讚，學然公念佛鳴唱之人。<br>　　止觀合讀後，此文可為共席之人披露之。止觀讀后，可速歸。<br>　　訴訟之事，本是日蓮道理堅強，思其不難作出定論，然人言：「不似其法門，日蓮竟興訴訟，怪矣」！故不敢思其早有定論。聞得已由少弼大人移往平三郎左衛門處。此事延之當更能有利於審判，可如是想也。又、不管何時，絕無不了結之事。又、人皆知「未得定論，道理在於日蓮」，延之又何患焉？現時，特別是天台、真言等人多有來訪。事繁擱筆。"
		},
		{
			"_id": "172",
			"name": "教行證書",
			"context":
				"教行證書<br>（教行證御書）<br>文永十二年三月　五十四歲作<br>與三位法師日進　於身延　　<br>　　夫正像二千年，持依小乘、權大乘，一心用功修行，大體有其益焉。雖然彼等思是修行自依之諸經而得益，若以法華經之意窺之，實無一分之益。<br>　　所以者何？佛在世時，結緣於法華經者，依其機之熟否，圓機純熟者，在世成佛；根機微劣者，退轉至正法時代，由權大乘經之淨名、思益、觀經、仁王、般若經等取其證果，一如在世。是以，正法一千年間，教行證三者俱備。像法一千年間，僅有教行而無證。今入末法，僅有教，而無行證。在世結緣者無有一人，權實二機悉失。<br>　　此時濁惡之世，悉是逆謗兩種人，始以本門肝心壽量品之南無妙法蓮華經為成佛之下種。此乃「是好良藥，今留在此。汝可取服，勿憂不差」之良藥也。<br>　　如昔過去威音王佛像法之世，知三寶者無有一人，不輕菩薩出現，以教主說置之二十四字唱示一切眾生者然。聞彼二十四字者，不遺一人，悉得遇不輕大士而獲益。是則以前之聞法為下種故。今亦如是。彼為像法，此則濁惡末法。彼是初隨喜之行者，此是名字之凡夫。彼是二十四字之下種，此唯五字。得道時節雖異，成佛所詮全體是同。<br>　　問云：以上所舉正像末法之教行證各別，何妙樂大師之釋云：「末法之初，冥利不無，且據大教，可流行時」，如何？<br>　　答云：就其本意而言，正像得益之人是顯益，在世結緣成熟故。今末法初下種，所得是冥益。全不同於小乘、權大乘之爾前門之教行證，無現世之證果者。如妙樂之釋，既是冥益，乃人之所不知不見也。<br>　　問云：冥益限於末法，不知可有經文否？<br>　　答云：法華經第七、藥王品云：「此經則為，閻浮提人，病之良藥。若人有病，得聞是經，病則消滅，不老不死」。妙樂大師云：「然五五百，且從一往。末法之初，冥利不無，且據大教，可流行時，故云五百」。<br>　　問云：聞汝所引經文、經釋云限於末法之初五百，然權大乘經等之修行時節，尚末法萬年云，如何？<br>　　答曰：前釋已云且從一往，再往當是末法萬年之流行。天台大師釋上引經文云：「非但當時，獲大利益，後五百歲，遠沾妙道」。此非指末法萬年之經釋耶？法華經第六、分別功德品云：「惡世末法時，能持是經者」，安樂行品云：「於末法中，欲說是經」，此等皆是云末法萬年之經文也。彼等諸經之說，是「四十餘年，未顯真實」也。或據結集者意歟？難於依用。<br>　　拙哉！諸宗學者，忘法華下種，不知三五塵點之昔，捨純圓妙經，浮沈生死苦海。受生圓機純熟之國，徒還無間大城，可惜、可憐！與入崑崙山，不取一玉，還歸貧國，入栴檀林不蹈瞻蔔，而歸瓦礫之國者無異。法華經第三卷云：「如從飢國來，忽遇大王膳」，第六卷云：「我此土安穩......我淨土不毀」。<br>　　來信曰：「難問云，爾前當分之得道如何」？<br>　　涅槃經第三：「善男子應當修習」之文，可舉以為答。就此，止觀輔行傳弘決卷三會其意稱：「所謂久遠，必無大者」，又云：「爾前諸經得道者，依於久遠之初業」，認定是無一分之益。其後可云，於滅後之弘經亦復如是。正像年間得益證果之人，皆是在世結緣之人。<br>　　又、彼如復以爾前得道為言，可告彼釋尊於無量義經所說：「四十餘年，未顯真實」，如我等名字凡夫，必依佛說，成佛方有可期。人師言語，無用也。涅槃經說：「依法不依人」，嚴以為誡，如是立言，堅示法華經以前之經為未顯真實，須捨之棄之。而法華經「正直捨方便」、「世尊法久後，要當說真實」等經釋，須秘之，勿輕易為言也。<br>　　又難問云：「得道之所詮，爾前與法華經相同，其故，觀經亦有往生西方、及其他例等」。<br>　　可答云，此於「未顯真實」之外，更可以「但以假名字，引導於眾生」之經文為答。<br>　　又若質難言「觀經等與法華經是同一時所說之經」時，則可舉法師品「已今當」之說，使會之。法華玄義卷三：「若破、若立，皆是法華之意」，法華玄義釋籤卷三：「今採以佛經，申法華意，遍破遍立，明教指歸」，併出之可也。經釋須善思辨，勿輕易道之。<br>　　來信云：「真言宗......」。<br>　　答云：可先責彼之所立，如弘法大師之云法華經為「戲論」、釋尊尚在「無明邊域」之妄言，是依何經文？彼若引其依經，則可追問「大日如來於三世諸佛中，是何佛耶？善無畏三藏、金剛智等之『偽』，汝等知之耶」？其後，可將一行筆受相承之所謀，明白為言。大日經削一念三千之，作偽於漢土。尤其，僻見有蹈毘盧頂上，三世諸佛所說可有其證文耶？若其後，彼再有所云，可破以大慢婆羅門高座之足等。此也、彼也，如是所言，究係出自何等經文，責之可也。其他、如平時所教，逕作問答對論。不論是何宗，若言及真言宗法門，即責真言之僻見可也。<br>　　次有念佛之曇鸞法師之難行、易行，道綽之聖道、淨土，善導之雜行、正行，法然之捨閉閣拋之文。可尋其本經、本論。經有權實二經，論亦有通別二論，更有黑白二論，須深習之。<br>　　彼依經之淨土三部經中，果有如是等之所說耶？又、各人之念佛、讚阿彌陀佛，亦如前述。所詮，和漢兩國之念佛宗，稱法華經為雜行，須予捨閉閣拋，其本經本論何者，須責尋出。若無確實經文，如是以權經謗實經之罪過，如法華經譬喻品所說，必將墮落阿鼻大城，經歷展轉無數劫矣！<br>　　以彼宗之僻謬為本，捨此三世諸佛之「皆是真實」之證文，其罪甚重，宜供諸人評判。有心之人，不難辨其實否。而後，須是力破彼宗人師也。<br>　　執著一經而不知萬經勝劣，是幼稚者歟！更者，己雖不明，然於釋尊並多寶分身諸佛認定之經文，唯法華經「皆是真實」，偏言其不真實；四十餘年「未顯真實」，偏言其已顯真實。此種僻見，低於牛羊之眼矣！法師品之已<br>今當、無量義經之歷劫修行、未顯真實者，何事耶？在明示五十餘年諸經之勝劣也。諸經之勝劣，在成佛之有無也。慈覺、智證之理同事勝之眼，善導、法然之餘行非機之目，禪宗教外別傳之所見，是東西顛倒之眼目、南北不辨之妄見，劣於牛羊，無異蝙蝠。於「依法不依人」、「毀謗此經」之經文，如何是不知所畏者耶？是惡鬼入其身，抑或是醉沈無明惡酒者歟！<br>　　一切不如現證，善無畏、一行之橫難橫死，弘法、慈覺之死狀，正法行者可有如是之相耶？觀佛相海經等之諸經，及龍樹菩薩之論文是如何耶？一行禪師筆受之妄語、善無畏之計謀、弘法之戲論、慈覺之理同事勝、曇鸞道綽之餘行非機，如是諸人之所見，皆是權經權宗之誤謬佛法之習也。此等眾人，其臨終殊不足稱羨。可以此意，和顏悅色，又、兩眼炯炯有神，徐為堅定道之。<br>　　來信云：「若舉諸經得益之數，當如何」？<br>　　此可先為陳其不足，其後可問：「汝等所宗之依經，可有三佛之證誠耶？從未聞有也。未必是多寶、分身所未來臨者歟！此佛既來法華經會座，一佛豈有二言之理」。次可問：「六難九易於何經文有之耶？或係佛滅後人所作偽經亦不可知，釋尊實說五十年之說法中，除法華經外，他經未有一字一句也」，可如是言之。<br>　　又、法華經有五百塵點之顯本，他經有之耶？三千塵點之結緣說法，有之耶？一念信解、五十展轉之功德，有何經說得者耶？彼之餘經一二三乃至十功德尚未見說及，何況五十展轉。餘經不舉一二塵數，何況五百三千耶！二乘之成不成佛，龍畜、下賤之即身成佛限於今經，華嚴、般若等之諸大乘經有之耶？二乘作佛，始在今經。如天台大師之明哲，豈有似弘法、慈覺無文無義之作偽言者乎！我等如是思之。<br>　　又、惡人之提婆，於天道國成道，法華經外，何經有之？如此難問殊多，重要者更有，十法界之開會、草木成佛，何經曾說得？天台大師之「一色一香，無非中道」，妙樂大師之「無情佛性，惑耳驚心」，其釋也、豈慈覺智證之「理同事勝」所可類同者耶？天台大師等，是三國傳燈之人師、普賢開悟之聖師、天真獨朗之權者，豈有不本諸經論而偽釋者耶？彼等之諸經有何一大事耶？法華經有二十大事，其中五百塵點、顯本之壽量品在說何事乎？人皆會得之歟。<br>　　如我等之凡夫，無始已來，沈淪生死苦海，夢亦不知佛道彼岸之眾生界，可依法華經而成無作本覺之三身，且是在說一念三千之極理等，可如是而立諸經與法華經之淺深也。<br>　　但、論難行之於公場則可，私人之間不可行之。此法門，如汝等不擇人、不擇地、不擇時而談論，將蒙三世諸佛之罰也。是乃日蓮己證之法門，日常言之者此也。大日經有之耶？淨土三部經之「成佛已來，凡歷十劫」，焉可比類乎！前後有序，一一使會之可也。<br>　　其後，又可言：「諸位請為細思！是如此尊貴之經，始有多寶遠來之證誠，加之分身來集，三佛舌相，上抵梵天，證明言不虛妄。地涌千界菩薩出現於末法濁惡之今世，作佛敕使，須將『別付囑』之妙法蓮華經，傳付一閻浮提之一切眾生。故釋尊對八十萬億諸大菩薩之請，以『止！善男子』而辭焉」。<br>　　又以彼邪宗者之習，必當有強尋證文之事。可為出涌出品並文句九、記九之前三後三之釋。日蓮門家大事，無有逾於此者。<br>　　又、諸宗之人，如以大智度論「自法愛染」之文問難，則可反詢其大論之立場為何？而後說：「龍樹不知執權謗實之罪過耶？彼曰：『餘經非秘密，法華為秘密』，又曰：『譬如大藥師』，認定唯此經是成佛種子，可忽又反悔而說：『自法愛染，不免墮惡道』者乎？若果如此，則與佛語『正直捨方便』、『不受餘經一偈』等之法華經實語大相違背，能有此等事乎？龍樹是付法藏之論師，釋尊曾預言其將出現之菩薩，當是其察知將有如弘法、曇鸞等，誹謗末法今世時刻相應之法華經，而預作此言垂誡亦未可知」，可如是反為譏之。<br>　　「君其為不免墮惡道之末學乎？何可哀哉！是入於將經歷未來無數劫之人歟」，作言警之為是。<br>　　又、律宗之良觀向法光寺大人告訴，其狀云：「忍性年來歎云：當今有名日蓮法師者在世，聲言『齋戒墮獄』。所詮，是何經論有此文者耶此其一？又云：當今、日本國上下誰不念佛，而彼稱『念佛無間業』，此出於何經文？確實證文願聞於日蓮法師此其二。總之，是如此體裁之爾前得道有無法門六條」。<br>　　推想極樂寺良觀當如已前有意與日蓮相對作宗論，若果如此，可向幕府遞出陳狀，為良觀言之：「我之師者，昔文永八年蒙咎，獲遷佐州後，同文永十一年正月頃，得赦免歸鎌倉。曾為平金吾申述諸事原委，後入甲斐國，籠居深山，有言：『此後，縱有出於主上皇后之意，不再出山與諸宗學者法論』。是以，為其弟子之少年我輩，於師日蓮法門，所學雖不及九牛一毛，若於法華經云有不審者，願奉教焉」。其後隨問而答可矣。<br>　　又前六條，一一之質難，概如前之所答。日蓮弟子等，畏縮則不能成事！判別彼等諸經與法華經之勝劣、淺深、成佛不成佛，雖爾前門之釋尊，不足論也。何況其以下之等覺菩薩耶？何況權宗之輩耶？我等居於法華經之大梵王位，貶彼為民、為鬼畜等，何有其過哉？須意得於此而為宗論也。<br>　　「又彼律宗諸人之破戒事，視山川之頹猶為無戒，成佛不可期，即受生人天亦無望。妙樂大師云：『若持一戒，得生人中；若破一戒，還墮三途』。此外，齋法經、正法念經等之制法，阿含經等大小乘經之齋法齋戒，今、律宗忍性之一黨，誰有持得一戒者耶？『還墮三途』，夫復何疑！或竟落在無間地獄乎？可憐、可憐」！如是言之。更舉寶塔品贊持戒行者文以責之。<br>　　其後，徐可為言：「此法華經之本門肝心、妙法蓮華經五字，是三世諸佛萬行萬善之功德集聚。此五字之內，豈未納萬戒之功德耶？但此具足妙戒一度持後，雖行者欲破而不能破，故名金剛寶器戒」。三世諸佛持此戒，其法身、報身、應身同作無始無終之佛。天台大師書此云：「於諸教中，秘之不傳」。<br>　　今末法當世之有智無智、在家出家、上下萬人，持此妙法蓮華經如說修行，豈有不得佛果乎！是以，「決定無有疑」者，判定是滅後濁惡末世之法華經行者也。而三佛定判所遺之權宗諸人，決定是無間矣！<br>　　既有如是珍貴之戒，爾前門諸戒於今無一分功德，功德落空，一日之齋戒亦無用。　　但將弘此本門之戒時，必有前代未聞之大瑞。所謂正嘉地動、文永長星是矣。<br>　　夫當世之人，又有何宗，為本門本尊、本門戒壇作得弘通者乎？佛滅後二千二百二十餘年之間，未得一人也。<br>　　日本人王三十代、欽明天皇御宇，佛法傳來，及今七百餘年，前代未聞之大法流布此國，月氏、漢土、一閻浮提內一切眾生皆得成佛之事，殊為可貴、可貴！<br>　　又如前述，末法同於正法，須具備教行證三事。<br>　　既有地涌大菩薩之上行出世，結要之大法亦必弘之。日本、漢土、萬國一切眾生，必可得見是金輪聖王出現先兆之優曇華。在世四十二年，並法華經門十四品，秘之未說之大法，至本門正宗始為說顯矣。<br>　　聞得良觀法師之義云，彼良觀聞知日蓮下放遠國，曾向諸人自讚毀他而言：「日蓮早來鎌倉才是，好與其法論而袪諸人之疑」由。可嚴詞為問：「此亦是律宗之戒法耶」？又、日蓮由佐渡回至鎌倉時，良觀閉戶，禁制日蓮入內，或稱風寒，偽病不出。「我非日蓮，乃其弟子，不善言辭，法門識淺，但律宗國賊之義無可改也」，可如是言之。<br>　　設有於公場，講論正當法門，應知避免雜言、強言、自讚之類語氣，徒為人輕賤耳。身口意善為調適，莊重以向主人為是。<br>　　三月二十一日　　　　　　　　　　　　　日　　蓮　花押<br>　　　送交三位阿闍梨方丈"
		},
		{
			"_id": "173",
			"name": "覆諸人書",
			"context":
				"覆諸人書<br>（諸人御返事）<br><br>　　三月十九日，如和風之尊使及如飛鴻之大函，同二十一日戌時到著。<br>　　日蓮一生間之祈禱及所願，忽得成就乎？將又是五五百歲之佛記，宛如符契。所詮，真言、禪宗等之謗法諸人，召來一決是非，則日本國一同將為日蓮弟子檀那，我弟子等出家者為主上、上皇之師，在家者列位左右臣下，將又一閻浮提皆仰此法門乎！幸甚、幸甚。<br>　　弘安元年三月二十一日　　　　　　　　　日　　蓮　花押<br>　　　敬覆諸人"
		},
		{
			"_id": "174",
			"name": "小蒙古書",
			"context":
				"小蒙古書<br>（小蒙古御書）<br><br>　　小蒙古人，來攻大日本國之事，我門弟及檀那等中，勿須向他人，或自作預言的中之言也。若違背此旨，當令離此門牆，善望知之，此旨應告示眾人。<br>　　弘安四年 太歲辛巳六月十六日　　　　　　　　　　　　　　花押<br>　　　門徒大眾"
		},
		{
			"_id": "175",
			"name": "覆貞重書",
			"context":
				"覆貞重書<br>（貞重殿御返事）<br><br>　　如前此之所言，世間學者，學習佛法，皆自思已得智慧，其實一生空度，如作夢言，不知唯一大事。於此善望有所心得焉。惶恐、惶恐。<br>　　十二月二十日　　　　　　　　　　　　　　日　　蓮　印<br>　　　覆貞重大人"
		},
		{
			"_id": "176",
			"name": "霖雨書",
			"context":
				"霖雨書<br>（霖雨御書）<br><br>　　山中長雨，寂寥之情，難為盡訴。豌豆謹受領矣，殊為喜悅，請覺性法師代為道之。恐恐謹言。<br>　　五月廿二日　　　　　　　　　　　　　　日　　蓮　花押<br>　　　敬覆"
		},
		{
			"_id": "177",
			"name": "致大佛殿別當書",
			"context":
				"致大佛殿別當書<br>　　<br>文永五年十月　四十七歲作<br>　　前正月十八日，西戎大蒙古國牒狀到來，其狀云：「大蒙古國皇帝上書日本國王，大道之行，其義雖邈，講信修睦，其理何異......至元三年丙寅正月日」。如右此狀，依覆書，將襲日本國之事分明。日蓮昔撰立正安國論，與此無稍相違，須是急加退治也。是以，置日蓮不用則無可為，希早捨我慢而歸日蓮。慎毋空過一生，後悔難追。不及詳書，此旨已分陳各方，須是聚集一處，為調伏之評議乎？<br>　　文永五年十月十一日　　　　　　　　　　　日　　蓮　花押<br>　　　奉陳<br>　　　大佛殿別當方丈"
		},
		{
			"_id": "178",
			"name": "覆覺性法師書",
			"context":
				"覆覺性法師書<br>（覺性房御返事）<br><br>　　彌源太居士既為歎之，故未前往。請覺性法師代以此事為上言之。恐恐。<br>　　七月十八日　　　　　　　　　　　　　　日　　蓮　花押<br>　　　覺性方丈"
		},
		{
			"_id": "179",
			"name": "覆智妙法師書",
			"context":
				"覆智妙法師書<br>（智妙房御返事）<br>弘安三年十二月　五十九歲作<br>別名：八幡天上由來　　　　<br>　　鵝目一貫送達，已奉於法華經寶前。<br>　　聞故右大將家之家廟及故權太夫大人之墓被火，興歎無已。又有八幡大菩薩並若宮燒毀事，人之傷歎何如！<br>　　世間眾人言八幡大菩薩是阿彌陀佛化身，此乃中世之人所言，誠其然乎？但、大隅之正八幡石銘，一方有「八幡」二字，一方有「昔在靈鷲山，說妙法蓮華經；今在正宮中，示現大菩薩」。彼於月氏顯為釋尊，說法華經；於日本示現八幡大菩薩，立誓「正直」二字。<br>　　教主釋尊是住劫第九減，人壽百歲時，四月八日甲寅之日，出生於中天竺，經八十年，於二月十五壬申日入滅。八幡大菩薩是日本國第十六代、應神天皇，四月八日甲寅之日出生，行年八十之二月十五日壬申隱去。是釋迦佛化身之事，當有人為其爭之乎！<br>　　然今、日本國四十五億八萬九千六百五十九人之一切眾生，受欺於善導、慧心、永觀、法然等之大天魔，棄釋尊而以阿彌陀佛為本尊，騷狂有更勝者，竟奪取十五日為阿彌陀佛日，八日亂之為藥師佛之日。惡憎其親，更強以八幡大菩薩為阿彌陀佛之化身。似為尊崇，然實為八幡大菩薩敵也。若不知，或亦就此了結。然、日蓮於此二十八年間，引「今此三界」之文，示此迷妄，若不為信，猶情有可原，不然也，射、斬、殺、流、逐，故八幡大菩薩燬其宅而登天者乎！日蓮勘著立正安國論，所述者此也。<br>　　可憐受他國之攻，如鷹之攫雉、貓之咬鼠，受責時，尼師、夫人等能不惶恐耶？<br>　　日蓮一類二十八年間受責之報，或射殺，或斬殺，或生虜，或送往他方，如宗盛之受縛示眾，將有數千萬人受縛被辱，可憫哉！<br>　　然、日本國一切眾生既皆為五逆罪者，故如此受責，諸天亦喜，佛亦不能寬赦。哀哉、哀哉！何不於受責之前，如阿闍世王之誡提婆者然，誡彼真言師、念佛者、禪宗者，使得稍緩其罪乎？可笑、可笑！可憫、可憫！誑惑之徒輩，狀似智者，眾人遂信以為真而取辱，何其可哀乎！恐恐謹言。<br>　　十二月十八日　　　　　　　　　　　　　　日　　蓮　花押<br>　　　覆智妙法師"
		},
		{
			"_id": "180",
			"name": "十住毘婆沙論尋出書",
			"context":
				"十住毘婆沙論尋出書<br>昨日、武藏前司大人之使，邀與念佛者等共話。又、十郎之使乎？希得十住毘婆沙論以供閱讀，望拋萬事，專為尋出。<br>　　十月十四日　　　　　　　　　　　　　　　日　　蓮　印<br>　　　武藏公方丈　　　　　　　　　　　　　　<br>　　　　　　　　　　　　　　　　　　　　　<br>　　十住毘婆沙論十四卷奉上，欠一卷未尋得。用後請早早退還。愚身亦必趨候承教，昨日論談（五十展轉之隨喜），感激、感激！又、可蒙受賜乎？惶恐、惶恐。<br>　　十月十一日　　　　　　　　　　　　　　　　　　　　印<br>　　　日蓮阿闍梨方丈"
		},
		{
			"_id": "181",
			"name": "致武藏函",
			"context":
				"致武藏函<br>（武藏殿御消息）<br><br>　　攝論三卷雖收到，無釋論之各疏，事難進展。希再送來，以合而觀之。晤面之期，在何日，希示知。<br>　　八講是何日？<br>　　七月十七日　　　　　　　　　　　　　　　日　　蓮　印<br>　　　武藏方丈"
		},
		{
			"_id": "182",
			"name": "破良觀等書",
			"context":
				"破良觀等書<br>（破良觀等御書）<br><br>　　如良觀、道隆、悲願聖人等，立極樂寺、建長寺、壽福寺、普門寺等之事，宛如輕蔑叡山圓頓大戒也，此是第一之破僧罪。<br>　　二是使佛身出血。今之念佛者等，將教主釋尊入滅之二月十五日按下，定為阿彌陀佛日；將佛生日之八日稱作藥師佛之日。一切真言師崇大日如來，云「教主釋尊是迷於無明之佛，不足為我等拾履」，終行灌頂，踐釋迦佛之頭。禪宗法師誇稱「教外別傳」，藐一切經不如廢紙，謂「我等乃超過佛者」。此乃南印度大慢婆羅門之末流，出佛身血之一分。<br>　　第三是打殺蓮華比丘尼。其乃是佛之養母、阿羅漢也。此因阿闍世王棄提婆達多而歸佛，提婆氣憤難抑，如怒火焚胸，途遇此尼，遷怒而將其打殺。今之念佛者等，因念佛、禪、律、真言，受責於日蓮，無辭以對，終則授意檀那等，殺害日蓮弟子，予之頭受創，二度讒訴流罪，圖加斬首，而弟子等數十人入牢，更在鎌倉縱火，嫁罪於日蓮弟子，欲盡滅之使不餘一人。<br>　　提婆達多之三逆罪，雖使佛身出血，然因佛尚是爾前之佛，非久遠實成之釋迦；殺羅漢亦是爾前羅漢，非法華經行者；所破和合僧亦是爾前小乘之戒，非法華圓頓大戒之僧。大地裂，雖墮入無間地獄，然非法華經之三逆，尚不甚深之故乎，提婆猶可依法華經而成得天王如來。今之真言師、念佛者、禪、律等人，及歸依於此之天子並將軍家，日本國上下萬人，悉作法華經之強敵，更為一乘行者之大怨敵。是故，縱令是解悟一切經，歸依十方佛，建立一國堂塔，慈悲一切眾生，如眾流入大海之自成鹹味，眾鳥近須彌山而同色者然，一切大善變大惡，七福反作七難。現在眼前，橫受他國之侵，自身兵敗被殺，妻兒被俘，後生必墮無間大城。<br>　　以此思之，故彌四郎大人設有大罪，不至勝過提婆，何況是小罪。既是信法華經之人，無一不成佛，無庸疑焉！<br>　　疑云：今真言師等之無間地獄，心所難解。今之真言，源於弘法大師、傳教大師、慈覺大師、智證大師，是此四大師之流也。此之諸人若未墮地獄，今之真言師何為墮地獄耶？<br>　　答云：地獄有一百三十六。墮入一百三十五地獄之人如雨，其因易故。餘一之無間大城，墮入之人少，造五逆罪者稀故。又、佛出現以前無五逆，但有殺父、殺母之二逆。又、二逆中，佛出現以前之殺父、殺母之人墮無間地獄者少，如畜生之二逆耳。<br>　　而今、日本國之諸人亦不入一百三十五地獄。日本國之諸人，形雖有異，同是誹謗法華經之輩。日本國諸人雖各有異，然皆成誹謗法華者，論其源，是傳教以外，三大師之義所由也。<br>　　問云：三大師之義如何？<br>　　答云：弘法等三大師，其義雖有異，同其誹謗法華經則一也。所謂善無畏三藏、金剛智三藏、不空三藏誹謗法華經之邪義也。<br>　　問云：三大師墮地獄之證據如何？　　答云：善無畏三藏是漢土、日本國真言宗之元祖，彼人既已頓死，受閻魔之責。其受責之事，非有他失，祇以立法華經劣於大日經之故。而不知此失，弘其義之慈覺、智證，能免於其責耶？此於善無畏三藏受責於閻魔之故實，稍作究明即可知矣。善無畏三藏受縛於七道鐵繩之事，此見於大日經之疏，是其自書。又，日本醍醐之閻魔堂、相州鎌倉之閻魔堂懸有此畫。以此，慈覺、智證之失可知矣。<br>　　問云：法華經與大日三部經之勝劣，有經文論之者乎？<br>　　答曰：法華經有「於諸經中，最在其上」之文，是說法華經為一切經頂上之法。大日經七卷、金剛頂經三卷、蘇悉地經三卷，共十三卷之內，無有說勝於法華經之經文，一句一偈亦未見。但蘇悉地經有說三部經中，此經為王之文，此是謂於三部經中為王耳，絕非一代諸經中之大王。例如稱本朝之王為大王，此是日本國內之大王，絕非勝於漢土、月氏諸王之大王。<br>　　法華經不僅是一代一切經中之王，且是三世十方一切諸佛所說中之大王。例如大梵天王，是勝於諸小王、轉輪王、四天王、釋王、魔王之一切王之大王也。金剛頂經者謂真言教之頂王，最勝王經是外道、天仙等經中之大王，絕非一切經中之頂王。法華經是一切經頂上之寶珠。捨論師、人師，而專論經文，則如是明白可知矣。<br>　　而天台宗出現後，由月氏傳來經論，及天竺、漢土所立各宗元祖等，以修羅心加入故歟，或以私義雜入經論指是佛說，或謂出於月氏之經等，加自見而稱是佛說。善無畏三藏等，定法華經與大日經之勝劣，稱「理同事勝」。此非佛意，倘如佛說，大日經在四十餘年之內，四十餘年之內尚不及華嚴、般若等，但稍勝阿含等之小乘經耳。而慈覺大師不辨此義，以重善無畏三藏故，逕思理同事勝之義為實義矣。<br>　　而弘法大師是與此等無可比儗之僻人。其言謂「法華經不僅劣於大日經，且劣於華嚴經等」。為欲使人信其邪義，或謂是大日如來之瀉瓶，或謂親在靈山聽聞，或誇言得師惠果和尚之譽，或舉三鈷之靈異等，種種誑言，愚者今猶信之。<br>　　又、天台之真言師，以慈覺大師為本，非祇叡山三千人信之，歷代賢王亦多有敕宣，其旨意以為「法華經與大日經同是醍醐，譬如鳥有兩翼、人具雙眼等」。今世之一切真言師全不逾此義。是如言螢火光勝日月、蚯蚓之土丘高逾華山也。其上，一切真言師，美其名灌頂，畫釋迦佛，稱敷曼荼羅，使弟子踐之；或作文稱法華經之佛是迷於無明之佛，如人中之夷民，不足為真言師拾履。今之真言師，名此文為本疏，日夜講談，為公家、武家祈禱，多得領地，誑惑檀那。<br>　　案此事之意，同於彼大慢婆羅門，何異於無垢論師乎？此等諸人，現身應招阿鼻大火，或不遇強敵，暫時尚可無事，然眼前已見其徵矣。<br>　　慈覺與智證之門家等，鬥諍不絕。弘法與聖覺之末孫，有本寺與傳法院之事。叡山與園城之爭，如修羅之對修羅、猿之與犬。此等不正是慈覺之夢見射日，弘法現身妄語之延伸乎！佛記末代云：「謗法者多於大地微塵，正法者少於爪上土」。佛語不虛，今、日本國當如佛記歟！<br>　　善如所知，予自幼時，心慕學文，於大虛空藏菩薩寶前立願，欲成日本第一智者。時十二齡，立此願有其原委，今不具言。其後，先聞淨土宗、禪宗，其後於叡山、園城、高野、京中、田舍等各處修行，學習自他諸宗法門，己身之不審難除。本願是「不論諸宗之何宗，不可有偏黨執心，佛說證據分明、道理現前，須為用之。不依論師、譯者、人師等，而專以經文判辨。又於法門，縱有王之質，勿須有畏。況其下之人耶！雖父母、師兄等之教訓，不可用焉。人之信或不信雖所難知，如實而言之耳」！<br>　　依此誓狀故強盛責之云：「三論宗之嘉祥、華嚴宗之澄觀、法相宗之慈恩等，已有天台、妙樂、傳教等責其為無間地獄。但，真言宗之善無畏三藏、弘法大師、慈覺、智證等之僻見，猶無人為其責。須捨善無畏、不空等之真言而寄天台事，雖有載於妙樂大師記十之後序，及傳教大師之依憑集，然不為詳盡，故乃有慈覺、智證之謬誤出之於後乎」！<br>　　如是三十二歲，建長五年春，始質念佛宗、禪宗，繼責真言宗。念佛者等，初則蔑稱：「日蓮賢不能勝明圓法師、公胤僧上、顯真座主等，彼之諸人初亦非難法然上人，後皆降作上人弟子或門下，日蓮將亦如是歟」？紛紛來責。<br>　　而、昔之諸人，但質法然，不質善導、道綽。又不言經之權實，故徒以念佛者自高。今，日蓮直指善導、法然等是無間地獄，引法華經明示淨土三部經之所以為誤，如日月之於螢火、大海之於江河。且、念佛是佛一時方便之說，誠欲以此脫離生死，是如以石造之船，欲度大海；背負大山，以越嶮難者然。如是難之，敢為面對之念佛者無矣！<br>　　其後，有策動天台宗人，使與日蓮作鬩牆之爭者，其謀亦未得逞。天台宗諸人，受日蓮之責，在家、出家之有心者，捨念佛與禪宗者且稍有之矣。至此，念佛者、禪宗、律僧等自知力所不逮，乃求援於諸宗而作種種讒奏。<br>　　在家諸眾，因多有不審，各各隨其所歸依之僧侶、或真言師、或念佛者、或舊天台宗、或禪宗、或律僧等，來至日蓮住處，或召往彼處，然多不過一言、二言而已。如迦旃延之責外道，如德慧菩薩之詰摩沓婆，當下摧破，非彼等所能禦也。<br>　　諸人少有智者之故乎，遂使念佛者等質難之，然非日蓮之敵。徒有虛名、不知道理之武士等，及好事而不辨前後、在家之有力者，使與日蓮為敵。或濫施暴力，毆打日蓮一方之人，或逐出居所、或強奪領地、或逐出門牆等，不知其數。<br>　　雖亦上奏矣，奈為人主者，或以戒力、或以福田之故歟，大抵思須得詳細，不輕易為之處罰。於此，弄權者來集，策動市井人眾，數萬人於夜中擁來草庵，欲殺日蓮，是得十羅剎之護乎，日蓮得免其難。殺害不成，兩國之吏同謀，以未曾受害為咎，將日蓮流放伊豆。幸最明寺大人知有別情，早得獲赦。<br>　　其後，最明寺居士逝去，此事於日蓮更為不利，遂思及早隱退，繼思倘作法華經之侶，大力弘化，定必有大難發生，何不彼時捨此身命。此意既決，而讒奏之人陡增，不知其數。上下萬人皆視日蓮如其父母之敵，如憎娼女。與不輕菩薩出現於威音王佛之末時遭遇，毫無違異。"
		},
		{
			"_id": "183",
			"name": "覆檀越某書",
			"context":
				"覆檀越某書<br>（檀越某御返事）<br>弘安元年四月　五十七歲作<br>　　大函誦悉。以日蓮之流罪，及此已見種種災難，思不復有何策略矣。人之將衰，多見有行不可思議之事，此豈非其兆乎？國主倘用此策，我當有百千萬億倍之幸也。<br>　　今其為第三度耶！於法華經，日蓮豈是怠惰之行者！釋迦、多寶、十方諸佛、地涌千界之利生，今度願得見其究竟。切切、切切，切望如所言而有徵也。誓繼雪山童子之跡，作不輕菩薩之身。侵於疫病而徒死乎？老衰而槁死乎？何其可歎！但願為法華經，受國主之憎，今度得離此生死之縛也。天照太神、正八幡、日月、帝釋、梵天等，於佛前作誓，今度可試觀之矣。<br>　　諸事且置之，各各自身之事，我將善為處理。汝就此職，正當於法華經十二時之行歟。惶恐、惶恐。須思奉公即是法華經之修行。經言：「一切世間、治生產業，皆與實相，不相違背」者，此也。來函至意，敬已備悉。恐恐謹言。<br>　　四月十一日　　　　　　　　　　　　　　日　　蓮　花押"
		},
		{
			"_id": "184",
			"name": "法衣書",
			"context":
				"法衣書<br><br><br>　　承惠衣布及單衣布，敬領之矣。<br>　　夫食以繼命，衣為遮身。施食有情，得長壽之報；奪人之食，受短命之果。不以衣施人者，世世生作裸形。六道中，人道之下，生皆形裸；天界是隨生衣。鹿等生而無衣，以其前世盜人衣，且更供人剝皮以為償。人界中有鮮白比丘尼，生時，被衣而生。<br>　　佛法中無裸形行法之道，故、釋尊是得摩訶大母比丘尼之衣而成正覺。諸比丘許著三衣，鈍根比丘不備衣食者，不能證阿羅漢果。法華經以柔和忍辱衣之衣為本。又法華經所云，以衣覆法華經行者，是佛慈悲之義也。<br>　　日蓮是無戒比丘、邪見者故，受憎於天，而身缺衣食歟。雖然，口誦法華經，時時說之。此如大蛇含珠、伊蘭生栴檀。今是棄伊蘭而奉栴檀，隱蛇形而授珠者也。天台大師云：「他經但記男、不記女」。非法華經，女人不許成佛矣！具足千萬光相如來云者，摩訶大比丘尼之事也。以此等事，可推知女人成佛，由法華經之力。<br>　　「要當說真實」，為教主釋尊之金言。「皆是真實」是多寶之證明，「舌相至梵天」是諸佛之誓約。日月有墮地之事耶？須彌山得塌崩耶？大海之潮，不漲落耶？大地將翻覆耶？此衣之功德，法華經說之，須以信心而會之也。言不能盡。<br>"
		},
		{
			"_id": "185",
			"name": "慧日天照書",
			"context": "慧日天照書<br>（慧日天照御書）<br><br>　　將抉一閻浮提者之眼耶！釋迦佛之名，幼小時為日種，長大後，別名慧日。此國、名日本，主稱天照。<br>"
		},
		{
			"_id": "186",
			"name": "釋迦領地書",
			"context":
				"釋迦領地書<br>（釋迦御所領御書）<br><br>　　「皆是我有；其中眾生，悉是吾子」。如此文所示，三界皆是釋迦如來之領地。壽量品云：「我常在此，娑婆世界」。如此文所示，過去五百塵點劫以來，此娑婆世界是釋迦菩薩所治領之國土也。其上，佛滅後一百年，有阿育大王，將此南閻浮提，三度付囑於僧。又此南閻浮提內之大日本國，有尸那國南岳大師，生作此國上宮太子，長為國王。是以，聖德太子已後諸王，皆南岳大師之末葉；桓武天王已下諸王，又、山王......。"
		},
		{
			"_id": "187",
			"name": "大果報書",
			"context":
				"大果報書<br>（大果報御書）<br><br>　　將日蓮一方之人等，少少逐出，或使書誓文，是逾法之處置。而於七月末、八月初，領地被易，一萬餘束之作物被收割，彷徨山野。君至日蓮處云，斯乃猶為誹謗日蓮之故歟。君歸後之七月十五日前後，天降石灰蟲，一國大體有三分之一飢荒，民眾多無法維生。君迢迢來此之本意，既令打消，想必暫無音訊，竟重以厚志，誠是非比尋常。<br>　　彌為關心之事，貴主君今之心境如何？誠得無事，斯為可喜。<br>　　聞得高麗蒙古之事。再是無何咎失，既是滅失釋迦如來、法華經之國，有大果報者亦不逾三年。如是思之，戰爭、飢荒相繼，國將如何雖所不知，法華經之弘化，無得有疑。<br>　　令堂之事，已為其誦經。來使稱急，不詳書。恐恐。<br>"
		},
		{
			"_id": "188",
			"name": "致壽福寺書",
			"context":
				"致壽福寺書<br>　　<br>文永五年十月　四十七歲作<br>　　風聞蒙古國簡牒，確於正月十八日到來。是以，與先年日蓮所書立正安國論符合。日蓮是知其於未萌者歟！<br>　　以此案之，念佛、真言、禪、律等之惡法，瀰漫一天，為上下之師，故有如此他國侵逼之難起也。因不信法華之失，一同後世必墮無間地獄。須早改邪見、捨達摩之法，而歸於一乘之正法也。是以，已分陳於各方，宜早早為集一處，共作評議可也。委細期於對決之時，恐恐謹言。<br>　　文永五年十月十一日　　　　　　　　　　日　　蓮　花押<br>　　　奉陳<br>　　　壽福寺侍司"
		},
		{
			"_id": "189",
			"name": "除病書",
			"context":
				"除病書<br>（除病御書）<br>\t<br>　　其上，日蓮之身，並弟子，亦以過去謗法之重罪未盡，且現世亦是多年之間謗法，又生謗法之國。如今信心不深，豈能得脫此罪耶？但貴君受得此病之事，前曾聞得人言，我日夜朝暮禱之於法華經，晨夕訴之於青天，幸得平瘉，今日聞之，喜悅之情何能逾此！其他諸事，容於面晤之日。恐恐。<br>"
		},
		{
			"_id": "190",
			"name": "根露條枯書",
			"context":
				"根露條枯書<br>（根露枝枯御書）<br><br>　　三論宗之立，依於其不分明之證文故，於盲目眾生，雖或能為誑惑，今值明眼智者，邪義即顯。此是「根露條枯，源乾流竭」，自然道理也。念佛宗、禪宗、真言宗是以謬誤為其根本，誑惑作其源頭者。其根源顯露，縱日蓮微賤，天之所圖，大法流布之時到來，彼之惡法破，此真實法必立之事，勿可疑也。<br>　　此惡法將消之事，汝知之否耶？蔑我日蓮，兇狠以對......。<br>"
		},
		{
			"_id": "191",
			"name": "南無書",
			"context":
				"南無書<br>（南無御書）<br><br>　　無力建造堂塔、布施，可惜者唯有命，願以此命奉於法華經。三世之佛，皆作凡夫時，是奉命於法華經而成佛。此故，一切佛之始，言南無。南無者，月氏語，於此土言歸命。歸命者，天台釋云：「以命自歸」，一切佛以命奉於法華經而成佛。日蓮今度，命奉於法華經......。<br>"
		},
		{
			"_id": "192",
			"name": "題目功德書",
			"context":
				"題目功德書<br>（題目功德御書）<br><br>　　今此法華經題目之功德，比於爾前權教之功德，爾前權教之功德如爪上土，法華經題目之功德如十方土。爾前權教之功德如一滴之水，法華經題目之功德如大海。爾前權教之功德如瓦礫，法華經題目之功德如金銀。爾前權教之功德如螢火，法華經題目之功德如日月，是如此經文也。<br>"
		},
		{
			"_id": "193",
			"name": "大惡大善書",
			"context":
				"大惡大善書<br>（大惡大善御書）<br>\t<br>　　大事無小瑞，大惡起則大善來。既有大謗法之人盈國，大正法必弘，諸人何所歎焉！雖非迦葉尊者，舞則舞之；雖非舍利弗，躍而踊之。上行菩薩自大地出，是踊而出之者也。普賢菩薩來時，大地起六種震動。事多不能盡述，姑止之容另申。<br>"
		},
		{
			"_id": "194",
			"name": "來臨曇華書",
			"context":
				"來臨曇華書<br>（來臨曇華御書）<br>　　追言，御器之事，越後公方丈當言之。志意深厚之由，請為內房言之。<br>　　春初之喜，自他同申慶賀。去年台駕來臨，珍如曇華。夢耶、幻耶？疑尚未除......。"
		},
		{
			"_id": "195",
			"name": "常樂我淨書",
			"context":
				"常樂我淨書<br>（常樂我淨御書）<br><br>　　馬鳴菩薩出現，思索諸大乘經，立十方淨土，宣言一切諸法，是常樂我淨。<br>　　其時，五天竺十六大國、五百中國、十千小國、無量粟散國之諸小乘經，其無量無邊諸寺眾僧，如蜂之起、蟻之聚、雷之鳴，一時齊集，萬頭攢動，嘆云：「佛在世，五天之外道與我師教主釋尊相爭，佛唯一人，外道雖多勢，外道如蟻，佛如龍、如師子王，責而勝之。此則與彼不同，馬鳴雖一人，我等雖多人，以代入於末，惡強善弱。佛在世之外道與佛法如水火......」。<br>"
		},
		{
			"_id": "196",
			"name": "歸伏正法書",
			"context":
				"歸伏正法書<br>「是乃上自一人，下及萬民，一同歸伏之正法也。汝始立勝劣，欲違於慈覺、智證、弘法者，是何居心耶？強敵出現，為佛法中爭議之種，是國亂之先兆歟！縱是何等聖人之言，不可用之」。<br>　　各各蔑視日蓮。真言宗、法華經宗、叡山、東寺、園城寺、奈良......。<br>"
		},
		{
			"_id": "197",
			"name": "現世無間書",
			"context":
				"現世無間書<br>（現世無間御書）<br><br>　　說「或斬首、或遠流」，此法門已於法華經流通分之涅槃經、守護經中說之，此國是佛命之於梵王、帝釋使他國來攻者。此國既為法華經之大怨敵，現世稍試以無間地獄之大苦者乎？此是教主釋尊作日蓮之助，示之以嚴色者乎？若是如此，天照太神、正八幡等，豈能為此國出力。彼等以此國是日蓮之敵，正急為責之者矣。若祈之，必更惡矣、惡矣！恐恐謹言。<br>　　二月十三日　　　　　　　　　　　　　　日　　蓮　花押<br>　　　敬覆　"
		},
		{
			"_id": "198",
			"name": "衣食書",
			"context":
				"衣食書<br>（衣食御書）<br>　　　　　　　　　　　　　　　　　　　　　　日　　蓮　花押<br>　　覆女居士<br>　　鵝目一貫，拜領。<br>　　食以益色、生力、延命，衣可防寒、隔熱、遮羞。施物於人者，使人益色、添力、續命也。<br>"
		},
		{
			"_id": "199",
			"name": "致淨光明寺書",
			"context":
				"致淨光明寺書<br>　　<br>文永五年十月　四十七歲作<br>　　大蒙古國皇帝，欲奪日本國，牒狀送來。此事如先年拙著立正安國論之勘言，不稍相違。內心以為此當可蒙日本第一之獎賞乎？不也，未獲讚歎。此是鎌倉中，執著粗法之輩，律宗、禪宗等「向國王大臣，誹謗說我惡」之故也。<br>　　須是早拋二百五十戒，歸於日蓮，則成佛可期。若不爾，必成墮在無間之根源矣！此旨已分別奉陳各方，早集一處，共作對決，是日蓮所至望者，非敢蔑視諸宗耳。以小乘蚊虻戒，為對於法華之大王戒，何能相對乎？可笑、可笑！<br>　　文永五年十月十一日　　　　　　　　　　日　　蓮　花押<br>　　　奉陳<br>　　　淨光明寺侍者"
		},
		{
			"_id": "200",
			"name": "釋迦如來書",
			"context":
				"釋迦如來書<br>（釋迦如來御書）<br><br>　　莫能勝於釋迦佛者也。釋迦如來於法華經明示：「惡世末法時，能持是經者」，而善導稱：「千中無一」，孰為可信耶？又云：「如日蓮所閱之經論，善導、法然上人能有未覽得者耶」？若如此質難，前人之謬，後人如何責之，亦不為所用乎？"
		},
		{
			"_id": "201",
			"name": "破信墮惡書",
			"context":
				"破信墮惡書<br>（破信墮惡御書）<br><br>　　敵勢眾、敵力強，我方僵硬，倘敗於法論，而生惡心，反失法華經之信心，必墮惡道。是以，人宜遠離惡處。釋迦佛具三十二相，身作金色，面如滿月。然、或有惡人見其是炭，或有惡人見其是灰，或有惡人見其是敵。"
		},
		{
			"_id": "202",
			"name": "與阿佛法師書",
			"context":
				"與阿佛法師書<br>（阿佛房御書）<br>或文永九年三月十三日　五十一歲作<br>與阿佛法師　於佐渡　　　　　　　<br>別名：寶塔御書　　　　　　　　　<br>　　尊函拜見，委細敬悉。<br>　　奉致寶塔之供養物，錢一貫文、白米、各種物品，一一確實拜領。厚志敬謹奉告於御本尊、法華經，請釋慮。<br>　　來信所詢「多寶如來、涌現之寶塔，係表何事」？此法門為一大事，天台大師文句八釋此寶塔之意，謂有證前起後二重之寶塔。證前為門，起後為本門；或又以閉塔為門，開塔為本門。是即境智二法，義深，姑置之。<br>　　所詮，云三周聲聞、來至法華經，見己心之寶塔也。今、日蓮弟子檀那亦復如是。入末法，持法華經之男女，其身之外，別無寶塔也。若然，不分貴賤上下，唱得南無妙法蓮華經者，我身即寶塔，我身亦即多寶如來也。妙法蓮華經外無寶塔，法華經題目是寶塔，寶塔亦即南無妙法蓮華經也。<br>　　今阿佛上人之一身，是地水火風空之五大也。此五大是題目之五字。是故，阿佛法師即是寶塔，寶塔亦即是阿佛法師，此外之才學無益也。是以聞、信、戒、定、進、捨、慚之七寶，裝飾成之寶塔也。思為供養多寶如來之寶塔，其實不然，是為供養己身，己身又是三身即一身之本覺如來<br>也。如此信之而唱南無妙法蓮華經，其處即是寶塔之住處。經云：「有說法華經處，我此寶塔，涌現其前」者，此也。<br>　　因至為珍貴，爰為書顯寶塔送上。若非子孫，不可讓予。若非信心強盛者，不可使見。出世之本懷者，此也。<br>　　阿佛法師可云足當於北國之導師，莫非淨行菩薩之再世，來訪我日蓮耶？不思議、不思議！汝之高志由來，日蓮有所不知，一切委之於上行菩薩出現之力，定無他故、定無他故矣。寶塔希賢夫婦自拜之，委細容後陳。恐恐謹言。<br>　　文永九年壬申三月十三日　　　　　　　　日　　蓮　花押<br>　　　阿佛法師上人<br>"
		},
		{
			"_id": "203",
			"name": "妙法曼陀羅供養事",
			"context":
				"妙法曼陀羅供養事<br><br><br>文永十年　五十二歲作<br>與千日女居士　於佐渡<br>　　承供養，謹以供奉予妙法蓮華經之御本尊。此曼陀羅文字雖祇五字七字，卻是三世諸佛之尊師，一切女人成佛之印文，照冥途之明燈，於死山之良馬。在天如日月，在地如須彌山，渡生死苦海之船，導成佛得道之師。此大曼陀羅於佛滅後二千二百二十餘年之間，一閻浮提之內，尚未弘之。<br>　　依病授藥，輕病施凡藥，重病則須投仙藥。佛滅後至今二千二百二十餘年之間，人之煩惱及罪業之病尚輕，有智者之醫師續出，隨病與藥，所謂俱舍宗、成實宗、律宗、法相宗、三論宗、真言宗、華嚴宗、天台宗、淨土宗、禪宗等是也。彼之諸宗，各有其藥，諸如：華嚴之六相十玄、三論之八不中道、法相之唯識觀、律宗之二百五十戒、淨土宗之彌陀名號、禪宗之見性成佛、真言宗之五輪觀、天台宗之一念三千是也。<br>　　今世既臨末法，眾生機根不合諸宗之藥，日本國一同盡是一闡提大謗法者。譬言之，是較殺父母之罪、生叛亂之科、出佛身血等重罪更甚者也；較抉三千大千世界一切眾生之眼，其罪更深；較燒燬十方世界之堂塔更重之罪，悉由其一人所作之眾生，充滿日本國內。是以，天則日日怒眼以睨日本國，地神興忿時時身震。<br>　　然而，我朝一切眾生，皆以為我身無罪，必得往生，必遂成佛。赫赫太陽，無目者不能知見；地震猛如擊鼓，沈睡者不識，日本國一切眾生亦復如是。較之女人，男子之科重；較之男子，尼之科重；較之尼，僧之科重；較破戒之僧，持戒法師之科重；較持戒之僧，智者之科更重也。此等是癩病中之白癩病，白癩病中之大白癩病也。<br>　　末代一切眾生，須以何等大醫，何等良藥，方可治之？思量此事，大日如來智拳之印及大日之真言、阿彌陀如來之四十八願、藥師如來之十二大願、眾病悉除之誓，亦不能為其藥也。病未稍減，而日見沈重。<br>教主釋尊召來多寶如來、十方分身諸佛，正為此等末法之時，留置一方仙藥，所謂妙法蓮華經之五文字是也。此文字未曾委諸法慧、功德林、金剛薩埵、普賢、文殊、藥王、觀音等，更無論迦葉、舍利弗等矣！<br>　　有名上行菩薩等之四人大菩薩。此菩薩是釋迦如來五百塵點劫以來之弟子，念念不忘佛，釋尊召出此大菩薩而授此文字。是以，持此良藥之女人等，四人大菩薩與其前後左右而並在。此女人立，此大菩薩亦立。此女人行於路，此大菩薩亦行於路。譬如影與身、水與魚、聲與響、月與光。<br>　　此四大菩薩不離唱奉南無妙法蓮華經之女人，否則此菩薩將不免於釋迦、多寶、十方分身之責矣。須知，其罪也重於提婆，妄語大於瞿迦利。悅哉、悅哉！南無妙法蓮華經、南無妙法蓮華經。<br>　　　　　　　　　　　　　　　　　　　　　日　　蓮　花押"
		},
		{
			"_id": "204",
			"name": "覆阿佛女居士書",
			"context":
				"覆阿佛女居士書<br>（阿佛房尼御前御返事）<br><br>建治元年九月三日　五十四歲作<br>與千日女居士　於佐渡　　　　<br>別名：畷堅固御書法　　　　　<br>　　大函云：「於謗法之淺深輕重，其罪報如何耶」？<br>　　夫法華經之意，是一切眾生皆成佛道之經也。雖然，信者得遂成佛，謗者須是墮無間大城。「若人不信、毀謗此經，則斷一切、世間佛種......其人命終，入阿鼻獄」者，此也。<br>謗法者有淺深輕重之異，雖信持法華經，誠為色心相應之信者、能持此經之行者，蓋稀矣！此等之人，雖有些微謗法，不受深重之罪。信心強，謗法弱之故。如大水之滅小火。<br>　　涅槃經云：「若善比丘，見壞法者，置不呵責、遣、舉處，當知是人，佛法中怨。若能遣、呵責、舉處，是我弟子，真聲聞也」。奉此經文之責，日蓮雖值種種大難，為得免於「佛法中怨」之誡，故言之。<br>　　但謗法確有淺深之別，佯愚而不責之時亦有之矣。真言、天台宗等之誹謗法華者，須嚴加呵責。然若非大智慧者，難於分別日蓮弘通之法門。是以，呵責之事，亦有姑暫置之者，如立正安國論。<br>　　言與不言，均有重罪。言之明知可免於罪，然竟佯作不見不聞，不加呵責，眼耳二德俱破，是大無慈悲之行也。章安云：「無慈詐親，即是彼怨」。重罪難消，故以增其利益之心尤為要事。<br>　　其輕罪者，有及時責之，亦有不責而暫置者。有自然改過者，亦有責之而自他脫罪，予以寬恕者。其故，若全為謗法，終必將受更重大罪。「為彼除惡，即是彼親」者，此之謂也。<br>　　日蓮弟子檀那中，多有如此之事。女居士想必已有所聞。一谷居士，內為日蓮之檀那，外作念佛者，後世將如之何！然、法華經十卷付之矣。<br>　　希益堅信心，以佛法道理語於人者，必受男女僧尼之憎。憎則任其憎之，此身須是委之於法華經、釋迦佛、天台、妙樂、傳教、章安等之金言也。如說修行之人者，此則是矣。法華經云：「於恐畏世，能須臾說」，此意是說，惡世末法之時，三毒強盛之惡人等聚集，其時雖暫時信持正法，<br>亦得天人供養也。<br>　　此度須立大願祈念後生，稍有謗法不信之失，必墮無間大城無疑。譬如海上行船，船非不堅，若水浸入，船中諸人，一時同死。田畷雖堅固，若有蟻穴，湛水終必不留。須防謗法不信之水浸，須堅信心之田畷。罪淺者，則宥之使得功德；謗重者，宜勉其信心而使滅罪。<br>　　以女居士之身而詢謗法之罪，其淺深輕重之義，誠為稀貴，豈有遜於龍女耶！「我闡大乘教，度脫苦眾生」者，此也。「問其義趣，是則為難」云者，問法華經義理之人為難得也。勉之、勉之！須盡力以破彼謗法也。為日蓮之義作助，大不思議、大不思議！恐恐。<br>　　九月三日　　　　　　　　　　　　　　　日　　蓮　花押<br>　　　覆阿佛女居士"
		},
		{
			"_id": "205",
			"name": "覆千日女居士書其一",
			"context":
				"覆千日女居士書其一<br>（千日尼御前御返事）<br><br>弘安元年　五十七歲作<br>與阿佛女居士　於身延<br>別名：真實報恩經事　<br>　　弘安元年太歲戊寅七月六日，有名千日女居士之人，送其夫阿佛法師，自佐渡國，來訪於日本國甲州、波木井鄉身延山之深山，並隨攜一信，大意云：「誠知女人罪障深重，聞尊師法門說法華經以女人成佛為至要，願以萬事為託」。　　夫名法華經之經，若問其是誰佛所說，此乃日本國之西，又漢土之西，更遠在流沙、嶺之西，有稱月氏之國，名淨飯王之大王之太子，十九歲時，捨其位而入檀特山出家，三十成佛。身變金色，心知三世，於過去世、未來世，如攬明鏡，五十餘年之間，說一代一切諸經。<br>　　此一切諸經，佛滅後一千年間，初弘布於月氏國，尚未至漢土、日本國。佛滅度後一千十五年，佛法始渡漢土，然而未傳法華經。<br>　　佛法渡漢土，及二百餘年，月氏與漢土中間有名龜茲國之國。其國內有名鳩摩羅炎三藏者，其子名鳩摩羅什，自彼國入月氏，得須利耶蘇摩三藏授此法華經。須利耶蘇摩三藏授予時語云：「此法華經，與東北之國有深緣」。依此語，鳩摩羅什由月氏傳來東方漢土。是佛法傳漢土二百餘年，後秦王之時傳來。<br>　　日本國是人王第三十代、欽明天皇御宇，治十三年壬申十月十三日辛酉之日，由西之百濟國聖明王，傳來佛法。此是在佛法傳漢土四百年，佛滅後一千四百餘年之事。渡來諸經中雖有法華經，而人王第三十二代、用明天皇太子名聖德太子者，特遣使往漢土，取來法華經於日本國弘通，至今七百餘年矣。<br>　　佛滅度後既二千二百三十餘年，復以月氏、漢土、日本道路遙遠，山河阻隔。人心不同，鄉國有別。言語、生活差異，我等凡夫，如何得識佛法之心？唯有比較諸經文字而後知之。一切經說紛紜，法華經之經有八卷。流通是普賢經，序分是無量義經，各為一卷。開讀此經，如以明鏡照見我面，似日之既出得辨草木之色。　　序分之無量義經有說「四十餘年，未顯真實」之明文。法華經第一卷方便品之始有說「世尊法久後，要當說真實」之經文，第四卷寶塔品明示「妙法華經......皆是真實」，第七卷有「舌相至梵天」之赫赫經文。此外，則謂法華經前後所說諸經譬為星辰，譬為江河，譬為小王，譬為小山。而法華經則譬為月，譬為日，譬為大海、大山、大王等。<br>　　此語非一我之私言，乃如來之金言也，十方諸佛共評定之言也。一切菩薩、二乘、梵天、帝釋，及今懸天如明鏡之日月，亦有所見、亦有所聞。其日月之言，亦載于此經。月氏、漢土、日本國之老神等，皆在其座。天照太神、八幡大菩薩、熊野、鈴鹿等日本國諸神，亦無所可諍議也。<br>　　此經文勝於一切經，如獅子為地行者之王，如大鷲為空飛者之王，南無阿彌陀佛經等如雉如兔，為鷲擒者墮淚，遭獅追者腸斷。念佛者、律僧、禪僧、真言師等亦如此，值遇法華經行者，失魂落魄。<br>　　法華經尊貴如斯，其經之法門也自一卷方便品始，雖說菩薩、二乘、凡夫皆得作佛，然未見其證。譬如初接客人，雖是相貌端好、心地純良、口齒明晰，無有可疑，然、既是前所未見，無事可供佐證，總不宜僅憑言語取信。必待多次交往，言行有徵，而後始能信之也。<br>　　欲信此一切而又難信，然於第五卷有說即身成佛，為此經第一之肝心。譬如黑者白之、漆變作雪、不淨為清淨，如以如意珠投入濁水，云龍女之小蛇現身成佛。此時，一切男子皆得作佛之事無疑者矣。故云，此經是以女人成佛為範而說者。<br>　　日本國最先弘通法華經正義之叡山根本、傳教大師釋此事云：「能化所化，俱無歷劫；妙法經力，即身成佛」等。漢土天台智者大師，初弘法華經正義時云：「他經但記男、不記女......今經皆記」，此是斷定一代聖教中，法華經第一；法華經中，女人成佛第一也。是以，日本一切女人，受嫌於法華經以外之一切經，而不得成佛，但至法華經而女人成佛之事確定，更何可憂！<br>　　然而，日蓮生得難得之人身，值遇難得一遇之佛法，更於一切佛法中，值遇法華經，思及其恩德，乃父母之恩、國主之恩、一切眾生之恩也。父母恩中，慈父譬於天，悲母譬大地，輕重難分。其中，悲母之大恩，尤為難報。思欲報之，若依外典之三墳、五典、孝經等為報，僅為現世之孝養，於來生無能為力，養其身而不能救其魂。<br>　　求於內典之佛法，五千、七千餘卷之小乘、大乘，女人成佛既難，則悲母之恩何報？小乘一向不允女人成佛，於大乘經，雖或有許成佛、往生之言，然僅為佛之權說，並無實事。但法華經方是女人成佛、能報悲母恩之真實報恩經，是以，為報悲母之恩者，而發願使一切女人唱此經之題目也。<br>　　然、日本國一切女人，受欺于漢土之善導、日本之慧心、永觀、法然等，竟無一人唱此應奉為肝心之南無妙法蓮華經；祇稱南無阿彌陀佛，一日一遍十遍，百千萬億遍，乃至三萬、十萬遍，一生之間，晝夜十二時，不作他事。道心堅固之女人、惡心之女人，悉以彌陀念佛為本。稍見於法華經有信心之女人，似如待月出之間之消遣遊戲；心上人未至，偶共他人閒話而已。<br>　　是以，日本國一切女人，合得法華經心者無有一人。為己悲母，不唱肝心之法華經，心往彌陀，非以法華經為本，不能得救。念彌陀佛非救女人之法，必將墮地獄。究應如何，慨嘆不已，然為救己悲母而念彌陀佛，此是無間地獄之業，雖非五逆而踰五逆罪矣。殺父母者，雖能毀父母之肉身，不能使父母後世入於無間地獄也。<br>　　今、日本國女人依法華經本可一定成佛，受欺而只唱南無阿彌陀佛，因見其非惡而被惑，然念佛既無佛種，不能成佛。以彌陀念佛之小善而滅法華經之大善，則小善之念佛有過於大惡之五逆罪。譬如承平之將門討平關東八國，天喜之貞任征伏奧州，民不通于王，終成朝敵而致亡。此等是有逾于五逆之謀反也。<br>　　今、日本國之佛法，亦復如是，是變相之謀反也。法華經是大王，彼等大日經、觀無量壽經、真言宗、淨土宗、禪宗、律僧等，各依其小經而作法華經之大怨敵。而日本一切女人等，不識自心之愚，而思來助之日蓮為敵，誤認大怨敵之念佛者、禪、律、真言師等為善知識。於欲為其助之日蓮，還思作大怨敵之故，女人齊向國主讒言，致遭流於伊豆國後，再流逐佐渡國。<br>　　於茲，日蓮興願云：「日蓮全然無誤，縱有僻違，其願助日本國一切女人之志亦難忽視，何況所說本於法華經。而一切女人等不信尚有可說，竟反加害日蓮，是何說也！日蓮果有僻違乎？釋迦、多寶、十方諸佛、菩薩、二乘、梵釋、四天等，將是如何計議耶？若是日蓮之僻違，希示其義。尤以日月天是眼前現在，其亦曾於佛前與聞，若有為怨於法華經行者之人，『頭破作七分』等之誓言，豈容默置」！日蓮強盛責之，故天降罰此國，故現此疫病。<br>　　天應命他國責此國，以兩方死者必夥，故謀先減滅其民，如斷人之手足，不經大作戰伐，而致此國王臣等於傾危，滅失法華經之敵而弘通正法。　　而日蓮，流放至佐渡國，彼國之守護等，循國主之意而構怨，萬民隨其命。鎌倉之念佛者、禪、律、真言師等，更命佐渡之人等，絕不容日蓮歸得鎌倉。極樂寺之良觀等請於武藏前司大人私作教書，使弟子持之而圖害日蓮，本以為萬難保得一命，天意姑置不論，所有地頭與念佛者等，日夜監視日蓮庵室，妨止人之通往，而汝使阿佛法師背負米櫃，幾度於夜中見訪，此情此景，何世可得忘之耶？莫非悲母之化生於佐渡國者耶！<br>　　漢土有名沛公之人，有王者之相，秦始皇降旨云有殺得沛公者將行不次之賞，沛公於里中容身不得，入山七日，至二七日。其時，命即將終，幸賴其妻呂公及時入山尋訪獲救，夫妻恩情難捨也。今女居士若非思為後世之計，如何得盡心至此耶？又因此故雖或受逐、被罪、家屋沒入等，仍得貫徹信心。法華經有云，過去供養十萬億佛之人，今生故得不退，女居士當必是供養十萬億佛之女人矣！<br>　　更者，人也於眼見所及雖存其志，稍一疏離，心或不忘，人漸遠去，自昔文永十一年至今年弘安元年已歷五年，居此山中，其間三度遣夫由佐渡國來訪，是何等心志？厚于大地，深于大海者也。釋迦如來，為薩埵王子時，以身飼餓虎，為尸毘王時，救鳩捨身，今以其功德，欲讓予末代如斯誠信法華經之人，此是在多寶如來、十方佛前所說者也。<br>　　更見來信云，女居士之父十三周年忌辰是下八月十一日。又云，供養錢一貫等。<br>　　深情切實感人，適手邊存有法華經十卷，持為奉贈。若懷慕日蓮，可請學乘法師代讀之而聽聞焉，以此經為誌，後生來訪可耳！　　夫自前年、去年以至今年之疫病橫行，貴地情況如何？時在懸念，亦常為禱之於法華經矣，猶未能安，七月二十七日申時見得阿佛法師，「千日女居士如何？國府居士如何」？首以此為詢，獲答：「無恙！國府居士本是一同來訪，以早稻收割在即，無子為助，無奈，中途歸去」。聞得此語，恍如盲目者於夢中喜覺眼開，又如夢中喜見亡故之父母自閻魔殿來訪也。噫！何等不可思議耶？此身延也、鎌倉也，我門下以此病死者獨少。同乘一船，未必定能獲助，我等是船破而遇救者乎？<br>獲龍神之助，得平安登岸乎？是大不可思議也。<br>　　一谷居士逝世，至深哀悼，請轉為其夫人道之。但於居士之事，昔曾指正其信心軟弱，今其夫人當能體會此意。縱有念佛堂，阿彌陀佛亦不助法華經之敵，反為阿彌陀佛之敵矣。後生墮於惡道不其後悔乎？至為可憫。惟昔日于居士之堂前，此命多度獲助，實不知何以為報。<br>　　請告學乘法師，務望多往墓前為誦法華經，即此猶未必定遂所願。是以，思及其夫人將是如何無助，我為之愴神，請為轉達。<br>　　七月二十八日　　　　　　　　　　　　　日　　蓮　花押<br>　　　佐渡國府阿佛女居士"
		},
		{
			"_id": "206",
			"name": "覆千日女居士書其二",
			"context":
				"覆千日女居士書其二<br>（千日尼御前御返事）<br>弘安元年十月十九日　五十七歲作<br>與阿佛女居士　於身延　　　　　<br>別名：雷門鼓御書　　　　　　　<br>　　青鳧一貫文、乾飯一斗，種種物品，拜領。以土餅供養佛之德勝童子，生作阿育大王。以漿獻佛之老婦生作辟支佛。<br>　　法華經是十方三世諸佛之師。十方之佛者，東方善德佛，東南方無憂德佛，南方栴檀德佛，西南方寶施佛，西方無量明佛，西北方華德佛，北方相德佛，東北方三乘行佛，上方廣眾德佛，下方明德佛。<br>　　三世之佛者，過去莊嚴劫之千佛，現在賢劫之千佛，未來星宿劫之千佛，乃至於華嚴經、法華經、涅槃經等大小權實顯密諸經列位之一切諸佛，盡十方世界微塵數之菩薩等，悉皆是由法華經「妙」之一字所出生。<br>　　故、法華結經之普賢經云：「佛三種身，從方等生」。方等者，月氏語，漢土翻大乘。大乘者，法華經之名也。阿含經對外道之經稱大乘經，華嚴、般若、大日經等對阿含經是大乘經，對法華經則是小乘經。無有更勝之經，故、法華經稱一大乘經。例南閻浮提八萬四千諸國之諸王，各於其國云大王，對轉輪聖王則名小王。乃至六欲四禪之諸王，通於大小。色界之頂，大梵天王獨為大王，不受「小」字。　　佛是子，法華經是父母。譬一人之父母，有子千人，讚歎其一人之父母，千子皆悅。供養一人之父母，即是供養千子。又供養法華經之人，與供養十方佛菩薩同其功德。十方諸佛生於妙之一字故。譬一獅子有百子，彼百子為諸禽獸所犯，獅子王一吼，百子得力，諸禽獸皆頭破七分。法華經如獅子王，居一切獸之頂。<br>　　持有法華經之獅子王，此女人不畏一切地獄、餓鬼、畜生等之百獸。譬如女人一生間諸罪如乾草，法華經「妙」之一字如小火。眾草接小火，不僅一時燒失，大木大石亦皆燒失。以妙之一字智火亦如此，不僅諸罪消失，眾罪轉成功德，此是變毒藥為甘露也。譬如黑漆塗以白粉則作白色。女人之罪如漆，南無妙法蓮華經之文字如白粉。<br>　　人臨終時，墮地獄者色變黑，且身重如千引之石。七尺八尺之女人，色黑者，倘是善人，臨終變白色，且輕如鵝毛，軟如兜羅綿。<br>　　由佐渡來至此國，隔山阻海，遙及千里，以女人之身，志向法華經，年年遣夫來訪。定為法華經、釋迦、多寶、十方諸佛，深悉其心者矣。譬天月雖高四萬由旬，其影須臾浮見於大地之池。雷門之鼓，雖千萬里之遠，擊之須臾得聞。爾身雖在佐渡，心來此國。成佛之道亦如是。我等雖居穢土，心則住靈山，見得面又如何？但心唯貴耳。早晚必於釋迦佛所在之靈山會上相晤也。南無妙法蓮華經、南無妙法蓮華經。恐恐謹言。<br>　　弘安元年閏十月十九日　　　　　　　　　日　　蓮　花押<br>　　　覆千日女居士"
		},
		{
			"_id": "207",
			"name": "覆阿佛法師書",
			"context":
				"覆阿佛法師書<br>（阿佛房御返事）<br><br>　　大函所示，委細敬悉。<br>　　大覺世尊曰：「生老病死，生住異滅」。受生既及六旬，老亦無疑，所餘者病死二字耳！而正月至今六月一日，此病連連未息，死事復無疑者耶！經云：「生滅滅已，寂滅為樂」。今棄毒身，後受金身，豈何歎為？<br>　　六月三日　　　　　　　　　　　　　　　日　　蓮　花押<br>　　　阿佛法師"
		},
		{
			"_id": "208",
			"name": "與千日女居士書",
			"context":
				"與千日女居士書<br>（千日尼御返事）<br>弘安三年七月二日　五十九歲作<br>與阿佛女居士　於身延　　　　<br>別名：孝子財御書　　　　　　<br>　　聞國府居士夫人事，為之嗟歎。又甚為懷念，請為轉達。<br>　　鵝目一貫五百文、海苔、海藻、乾飯、種種物品，敬領。經奉於法華經之寶前。<br>　　法華經云：「若有聞法者，無一不成佛」。文字雖祇十字，然讀得法華經一句，已是將釋迦如來之一代聖教奉讀無遺。故、妙樂大師云：「若依法華，凡消一義，皆混一代，窮其始末」取意。始云華嚴經，末云涅槃經。說華嚴經是最初成道之時，法慧、功德林等大菩薩，應解脫月菩薩之請，於佛前所說之經。其經於天竺、龍宮城、兜率天等，為數不詳，傳日本國者六十卷、八十卷、四十卷。<br>　　末云大涅槃經，此於月氏、龍宮等，亦為數不詳，日本有四十卷、三十六卷、六卷、二卷等。此外之阿含經、方等經、般若經等五千、七千餘卷，此等諸經或可不見不聞，倘讀得法華經雖一字一句，則是已讀得彼等諸經，一字不遺者矣。<br>　　譬如月氏、日本二字，二字中悉攝五天竺、十六大國、五百中國、十千小國，無量粟散國之大地、大山、草木、人畜等在內。譬如鏡雖祇一寸、二寸、三寸、四寸、五寸，而一尺、五尺之人，一丈、二丈、十丈、百丈之大山，其影皆現。是以，一讀此經文，則聞此經者無有一人不得成佛者矣。<br>　　九界六道一切眾生，其心各異。譬如二人、三人乃至百千其人一尺之面無有相同，心有異故面不同。何況二人、十人、六道、九界眾生之心，是何等之異耶？是以，有愛花者、有愛月者，有嗜酸者、有嗜苦者，有喜小者、有喜大者，各式各樣。好善、好惡，種種有別。<br>　　如是之千差萬異，進入法華經，則祇有一人之身、一人之心耳。譬眾流入海，同一鹹味；眾鳥近須彌山，皆成一色然。提婆之三逆與羅羅之二百五十戒，同其成佛。妙莊嚴王之邪見與舍利弗之正見，同被授記。此是「無一不成佛」之謂也。<br>　　四十餘年間之阿彌陀經等，雖說舍利弗七日間所唱百萬遍佛號是大善根，然為「未顯真實」一語所嫌，如水沸七日而投諸大海。韋提希讀觀經得無生忍，受棄於「正直捨方便」，如不信法華經，還歸其為女人耳。大善亦無用，倘不值法華經何用也。大惡亦莫歎，修行一乘，可繼提婆之跡。此等皆「無一不成佛」之經文不虛之故。<br>　　是以，故阿佛法師之聖靈，今是何在？人或疑之。以法華經之明鏡，浮現其影，日蓮見得正在靈鷲山中，多寶佛寶塔內，東向而坐。若此事為虛，要非日蓮所見差誤，是釋迦如來所說「世尊法久後，要當說真實」之舌，多寶佛證「妙法華經，皆是真實」之舌相，四百萬億那由佗國土，如麻、如稻、如星、如竹，簇簇無間，在列之諸佛如來，不餘一佛，伸向大梵王宮之廣長舌，如鯨死而腐、聚而爛者然，一時皆朽；十方世界諸佛如來墮大妄語之罪，寂光淨土金琉璃大地破裂，如提婆生陷無間大城；如法蓮香比丘尼，身噴大妄語之猛火，實報華王之花，必一時化作灰燼之地乎！噫、如何有得此事哉。<br>　　故阿佛法師一人如不許入寂光淨土，則諸佛必墮大苦。希善思之、善思之！佛之實虛，可以此一事為斷也。<br>　　夫男如柱，女如桁。男人如足，女人如身。男如羽，女如身。羽與身各別，何以為飛？柱倒則桁墮，家無男如人之無魂。然則，公事誰與商量？美食又欲奉何人？一日二日之違，猶不免於憂心，況自去歲三月二十一日死別，待之者一年已過，不見蹤影，今年又至七月，縱不能自來，何竟一無音信耶？花散再開，落重結。春風不改，秋色依然。何獨此事遽變而不復其本耶！月沒而又出，雲消而復生，何獨斯人一去而不歸乎？天亦為之長恨，地亦為之深歎矣。速速懷法華經為糈糧，遂往靈山淨土以謀一會可也。<br>　　夫經文有子作敵之說。「世人為子，而造眾罪」之文是也。鵰鷲之鳥，親慈悲育子，子反以親為食。梟鳥生即食母，畜生如斯。<br>　　人中有波璃王，奪取老衰父王之位。阿闍世王殺父，安祿山殺養母，安慶緒殺父安祿山，安慶緒亦為其子史師明所殺，史師明亦為子史朝義所殺，此之云敵實有其理。善星比丘是教主釋尊之子，伍於苦得外道，多度欲殺父佛。<br>　　又、經文有子是財之說。所以，經文云：「以其男女追修福，有大光明照地獄，令其父母發信心」。縱非佛說，然眼前可見。<br>　　天竺有名安足國王之大王，酷好養馬，飼養既久，不僅能變鈍馬為龍馬，牛亦能變為馬。終則變人為馬而乘之。其國之人大為怨歎，乃變異國之人為馬。他國商人有來其國者，飲之以藥，變馬而縶於馬廄。<br>　　變化作馬之商人，大抵思念故國，尤其思念妻子，雖百般難忍，祇以不得王許，歸不得也。縱是歸得，不復為人身如何見得家人，故祇有朝夕嗟歎耳！<br>　　有一人子，待父久久未歸，疑遭人殺，又或客病他鄉，遂辭家出發尋父。其母深歎：「夫去他國未歸，獨子今又棄家遠去，此身將欲何依」？子思父情殷，行行尋至安足國。宿於一小屋，其屋主人言：「何其可憐！汝尚年幼，形貌端正，是好人家之子也。我亦有一子，是喪於異邦者乎？不卜生死，今見子不能無所思焉。何以故？此國有一大惱人事，此國大王十分好馬，飼馬有異草；以窄葉之草使人食之，則人變作馬。以闊葉之草飼馬，則馬化作人。近有他國商人，使食此草而作馬，現繫於第一馬廄不以示人」。<br>　　此子聞得此事，心思得非我父為變作馬乎？乃返問云：「其馬之毛色如何」？屋主答稱：「栗毛，馬肩有白斑」。聞知此事，子乃設法行近王宮，偷得闊葉之草，供化馬之父食之，果然，還復人形。國王驚知此事，為其子之孝心所動，不僅還父於子，并從此永止以人作馬之事。若非子何得有往尋之事。目連尊者救母餓鬼之苦，淨藏、淨眼，脫父於邪見，此是賢子作親之財故也。<br>　　而故阿佛聖靈，原雖為日本國北海島夷之身，為期後世而出家，因期後世，得值流人日蓮而持法華經，去年春作佛。<br>　　尸陀山之野干，值佛法，厭離生死，生作帝釋。阿佛上人厭濁世之身而成佛，其子藤九郎守綱，繼其跡，一貫作法華經行者，去年七月二日，將父之舍利懸於頸，跋涉一千里之山海，登甲州波木井身延山，來納於此法華經道場，今年又於七月一日登身延山，拜謁慈父之墓。無勝子之財、無勝子之財。南無妙法蓮華經、南無妙法蓮華經。<br>　　七月二日　　　　　　　　　　　　　　　日　　蓮　花押<br>　　　覆故阿佛女居士<br>　　追申<br>　　奉上絹染袈裟一領，請告豐後法師，法門已在日本國弘揚，北陸道豐後法師須弘之，無學不足以濟事。希於九月十五日已前速速來此。眾多聖教，須如日記，遣丹波法師急急送來。苦行僧請依前說，即著來此。苦行僧承照拂，喜慰。"
		},
		{
			"_id": "209",
			"name": "覆國府居士書",
			"context":
				"覆國府居士書<br>（國府入道殿御返事）<br>文永十二年　五十四歲作<br>與國府居士　於身延　　<br>　　海紫菜二紙袋、海藻十帖、小藻一袋、靈芝一株，拜領。<br>　　夫、人心不定，游移難測。昔在佐渡時，欣承信用，已感其不可思議，今更蒙送居士大人來此惠訪，厚意感人。且山川遙隔，歲月迭更，或慮豈無弛怠者乎？而不然也，信心彌顯，累德積功，遂知必非一生二生之事者矣。<br>　　此法華經，以其難信，佛乃作人之子、作父母、作妻等，總為使人信耳。<br>　　女居士無子，唯夫婦二人。若依「其中眾生，悉是吾子」之經文，則教主釋尊，是居士大人、女居士之慈父。而日蓮則當為令子矣，是暫欲為日本國人之助，而居此國中者耶。宿善可貴！<br>　　又、蒙古國來擾日本時，可遷居來此。既無子嗣，老來，何不作遷此之計。居處不定，成佛方是終極之棲所，須作此決意也。恐恐謹言。<br>　　卯月十二日　　　　　　　　　　　　　　日　　蓮　花押<br>　　　覆國府居士大人"
		},
		{
			"_id": "210",
			"name": "致多寶寺書",
			"context":
				"致多寶寺書<br>　　<br>文永五年十月　四十七歲作<br>　　日蓮奉陳故最明寺大人之書、立正安國論，不識曾蒙披閱否？知未萌，而勘言之也。前正月蒙古國簡牒既已到來，何得不為驚之乎？此事不解千萬，縱日蓮雖惡，所勘有中，何能不用？須是早集一所，共為評議也。<br>　　若日蓮所言不用，今世國亡，後世更必墮無間大城。此旨已奉陳各方，決非日蓮之私曲，委細望得一報。言不盡心，書不盡言，從略。恐恐謹言。　<br>　　文永五年十月十一日　　　　　　　　　　日　　蓮　花押<br>　　　奉陳<br>　　　多寶寺侍司"
		},
		{
			"_id": "211",
			"name": "覆國府女居士書",
			"context":
				"覆國府女居士書<br>（國府尼御前御書）<br><br>建治元年　五十四歲作<br>與國府女居士　於身延<br>別名：佐渡給侍御書　<br>　　阿佛女居士送來錢三百文，敬領。二人喜是同心，此文可使人讀之而共聞焉。<br>　　單衣一領，由佐渡國送達甲斐國之波木井鄉內深山。<br>　　法華經第四、法師品云：「有人求佛道，而於一劫中，合掌在我前，以無數偈讚。由是讚佛故，得無量功德。歎美持經者，其福復過彼」。文意是謂，於一中劫間，三業相應、誠心供養釋尊佛之功德甚大，然猶不及於末代惡世，供養法華經行者之功德。此誠難信，然是佛之金言，不可疑焉！加以，有名妙樂大師之人，解釋此經文云：「若毀謗者，頭破七分。若供養者，福過十號」。其意是謂，供養末代法華經行者，較之供養十號具足之如來，其功德猶勝。又於濁世見法華經行者，而為之留難者，頭破七分。<br>　　夫日蓮為日本第一僻者。其故，天神七代置之，地神五代亦難言。人王神武始，至當今九十代，由欽明起七百餘年間，於世間、於佛法，無有如日蓮之普受怨嫉者。<br>　　守屋之燬寺塔，清盛居士之火燒東大寺、興福寺，彼等之一類未為憎彼。將門、貞任作朝敵，傳教大師為七寺所仇，然彼等猶未受日本一州之比丘、比丘尼、優婆塞、優婆夷之四眾所憎。而於日蓮，父母、兄弟、師匠、同朋，上自一人，下及萬民，不遺一人，悉視如父母之仇，勝於謀反強盜，無有不加敵視者。<br>　　是以，有時或受數百人之詈罵，或受數千人之圍困而有刀杖之大難，逐出家國。終則受國主罪責者二度，一度是伊豆之國，此度是佐渡之島。既無續身命之資糧，亦無蔽形體之葛衣，而見我之流放北海之島，此國之道俗，其加惡於我，更甚於彼相州之男女。<br>　　委棄野中，冰雪加身，摘草以維露命。彼蘇武受虜於胡國者十九年，以雪為食。李陵囚居北海巖窟者六載，其苦也，今我以身當之。此事非由於我身之有失，為思作日本國之助而致此者也。<br>　　而女居士及居士大人，於彼地有時為避人目，於夜中送食。有時不憚官責，是欲捨身為日蓮之護者也。雖然是辛酸之佐渡之國，及我之離，而欲進還止，依依不捨之情，亦不能自已也。是何等宿緣乎？正思其不可思議時，忽然之間，又見遣是如此珍重之尊夫居士大人來此。夢耶？幻耶？雖未得見女居士之慈容，尊心是實寄於此者矣。<br>　　倘是思念日蓮，可常拜朝出之日、夕輝之月，我影長浮於日月者也。又、後生共往靈山淨土而聚首何如？南無妙法蓮華經、南無妙法蓮華經。<br>　　六月十六日　　　　　　　　　　　　　　日　　蓮　花押<br>　　　佐渡國之國府女居士"
		},
		{
			"_id": "212",
			"name": "致一谷居士書",
			"context":
				"致一谷居士書<br>（一谷入道御書）<br>建治元年五月八日　五十四歲作<br>與一谷居士日學夫人　於身延　<br>　　昔弘長元 太歲辛酉五月十二日蒙咎，流放伊豆國伊東鄉。此即兵衛介賴朝流放之地。然、未幾，同三年 太歲癸亥二月得赦。又、文永八年 太歲辛未九月十二日再蒙罪咎，本應立即付斬，因有其故乎，延緩而交付統領北國佐渡島之武藏前司，出於其部屬之謀，流放彼島。<br>　　彼島眾人，乃不辨因果之夷民，粗暴對待不用細言，然我毫無一分之恨意。其故，作日本國主之相模大人，應稍知道理，然竟對欲為國之助者，不詳為聞問，反加以莫須有之死罪，況其下者耶！善者不足憑，惡者又何憎焉！<br>　　自說此法門始，我志已決，命當奉於法華經，名必使播於十方世界之諸佛淨土。昔有弘演，為納主衛懿公之肝，剖自腹而死。有名豫讓者，為雪主智伯之恥，吞劍而亡。此等僅是為報世間之恩者，何況無量劫已來沈淪六道，不得成佛，是以惜身不為法華經捨命之故。而有名喜見菩薩之菩薩者，千二百歲間燒身供養日月淨明德佛，七萬二千歲間燒臂供養法華經，其人是今藥王菩薩。不輕菩薩為法華經，多劫之間，受罵詈毀辱杖木瓦礫之責，豈非今釋迦佛耶？是以，成佛之道，依於時而有種種不同之行乎！<br>　　今世法華經之為最高固屬當然，而修行之事依時有異，此時隱於山林而讀誦，又或居於市而演說，行持戒、燒臂供養，皆不得成佛。日本國佛法雖似興盛，然有其怪異處，人不知之，如蟲之投火、鳥入蛇口。<br>　　真言師、華嚴宗、法相、三論、禪宗、淨土宗、律宗等之人眾，雖自謂得法、將離生死，然其立宗之本師等，不識依經之意，但任己心之思，標榜其經，以此淺薄之心。不知己之背離法華經、不合佛意，而力弘其經，國主萬民信之，且又傳及他國，歷時既久，末裔之學者等更不知本師之誤，而以為如師弘化之人皆是智者矣。<br>　　源濁則流不清，身曲則影不直。真言元祖善無畏等，當是已墮地獄者，或亦有改悔而脫地獄者。或有祇弘依經，未讚歎法華經，雖不離生死，亦不墮惡道之人。而為末裔者不知此事，諸人一同信之，是如乘破船浮大海、醉酒者臥於火中。　　日蓮見此，故發菩提心，始說此事。世間之人，任是如何申說，不能為信，反將蒙死罪流罪，此亦早所料及。今、日本國背法華經，捨釋迦佛，後生墮阿鼻大城之事且不提，今生必值大難。所謂他國之侵逼，上自一人，下及萬民，將不免一同悲歎矣。<br>　　譬如千人兄弟，殺一人之親，其罪非以千分而各受之，一一皆墮無間大城，同經一劫。此國亦復如是。娑婆世界自五百塵點劫已來，為教主釋尊之領地。大地、虛空、山海、草木，無有一分是他佛之所有。<br>　　又、一切眾生是釋尊之子。譬如成劫之始，一人之梵王下凡，生六道眾生。如梵王之為一切眾生之親，釋迦佛亦是一切眾生之親。又為此國一切眾生，教主釋尊是明師。得知父母者亦是師恩，能分辨黑白是釋尊之恩。<br>　　而因聽從是天魔附身之善導、法然等之所言，國土遍造阿彌陀堂，或一郡、一鄉、一村等造阿彌陀堂，或百姓萬民每戶造阿彌陀堂，或戶戶人人書造阿彌陀佛，或每人口口高唱，或一萬遍、或六萬遍，稍有智慧者，多來為勸。譬乾柴投烈火、狂風興巨浪。<br>　　此國之人，無有一人不是教主釋尊之子民。而不造、不書阿彌陀等他佛之一佛，亦不念佛，即使是惡人，亦不顯其捨釋迦佛之色也。祇念阿彌陀佛之人，其既捨釋迦佛之色顯然矣。彼眾人唱無益之念佛，乃惡人也。於既非父母，亦不是主君師匠之他佛，而待之如愛妻，偏將本是國主父母明師之釋迦佛捨去，是如乳母之法華經，口不奉誦，此豈非不孝者耶！此不孝之人，非止一人、二人、百人、千人，非止一鄉、二鄉，上自一人，下及萬民，日本舉國無一人非三逆罪者也。　　是以，日月變色而睨此，大地震動而示憤，大彗星一天瀰漫，大火充滿國中，猶不思其為怪異，而自讚己等是念佛不輟，且廣造念佛堂，奉持阿彌陀佛。見似聰明，實甚荒唐。譬如有年輕夫妻，男歡女愛，甚見自得，然卻置父母於不顧，己則溫飽，而任父母飢寒，是為第一之不孝，而彼等不自知其失，更何況是背母之妻、忤父之夫，豈非大逆重罪？阿彌陀佛居於十萬億之彼方，與此娑婆世界無一分之緣。說來無據，如風馬牛之不相接也。<br>　　此事祇日蓮一人知之，若貪生而不言，則國恩難報，且為教主釋尊之敵。不懼此而照實言之，則又死罪難免，縱或免得死罪，流罪何疑！此雖早有所知，然以佛恩重故，不憚於人，遂言之矣。不出所料，兩度流罪之中，文永九年夏間，於佐渡國石田鄉一谷之處，就寄管之田主等言，於公於私，原應待之較父母之敵、宿世之敵以更甚之惡意者，而宿屋居士，妻、從者，始雖有畏懼之情，是以前世之緣乎，心生憐憫之意。<br>　　寄管份下食物少，隨來弟子多，每人僅分得飯食二口三口，或以方盒承之，或就手取食，宅主心存厚意，外雖現畏懼之狀，內心實有不忍之情，此事此景，永世所不能忘。其時較我生身父母為重矣。有恩必報，況約定之事，豈可背之！<br>　　然、居士之心，深思後世，念佛長久不輟。更修造阿彌陀堂，田地亦奉為彼佛之物，且又畏懼地頭，不敢即歸法華經，此於彼身雖為第一之道理，然亦必墮無間大城無疑。縱由我贈君法華經，然畏於世間，君不思捨斷念佛，是如合水於火也。謗法之大水，必消信法華經之小火，事無可疑。居士若墮入地獄，還為日蓮之失，是如何可、是如何可？久思不決故，迄今未以法華經相付。　　為欲相付而儲備之法華經，聞又於鎌倉大火時失落。要之，是居士與法華經無緣者乎？允諾相付法華經之此心，我亦覺其不思議。然此非出於本意，乃鎌倉女居士歸途缺費，我介其求助，故有所約，後亦悔之。欲加利還本了事，然弟子云是有違承諾，誠為進退兩難，人必當思為誑惑乎！不得已，今以法華經一部十卷相贈。較之居士，老夫人內心既有寄於此，持之可也。<br>　　日蓮所言既是愚者之言，人不為用。然、文永十一年　　十月有蒙古國來犯筑紫，對馬之人雖堅守，而代守宗總馬尉逃走，百姓等男則或殺或虜，女則聚集以繩縛手繫於船，或作俘囚，無有一人獲救。壹岐受襲時亦如是。又、船逼近時，奉行居士豐前前司落荒逃去。松浦黨數百人被殺，或被生擒，沿岸、島嶼之村農，如壹岐、對馬然。<br>　　今後又將如何？彼國之兵，百千萬億，包圍日本國而來攻是何情況？北軍先下手佐渡之島，地頭、守護須臾打殺，百姓等逃往北山之際，或殺、或俘、或困死山中而已！如是慘事，何由而起，寧不欲深思耶？如前所言，此國無一人非三逆罪者。此是梵王、帝釋、日月、四天，<br>入蒙古大王之身而為責者也。<br>　　日蓮雖愚，既自稱釋迦佛使、法華經行者，而不為之用，實不思議。依其失而國破者乎！況更有或逐我出居所、或牽巡、或打擲、或流罪、或殺弟子、或奪領地。於現時父母之使，待之如此，焉有善報！日蓮是日本國人之父<br>母也、主君也、明師也。背此者殆矣！稱念佛之人眾墮無間地獄，事則必定，法理如是，信之、信之！<br>　　蒙古國來責時，汝究竟如何處之？雖以法華經戴於頂、懸於頸，而登北山，其奈年來、養念佛者，唱念佛，為釋迦佛、法華經之敵者已久，若危及於命，不得恨法華經也。又於閻魔王宮，汝將作何說辭？雖或以為愚昧，其時汝定自稱日蓮之檀那矣！<br>　　今、姑止於此。此部法華經，希常習之於學乘法師。不管人言如何，不可予念佛者、真言師、持齋等輩觀之也。又雖有稱日蓮弟子者，未持日蓮之印者，不可信用。恐恐謹言。<br>　　五月八日　　　　　　　　　　　　　　　日　　蓮　花押<br>　　　一谷居士夫人"
		},
		{
			"_id": "213",
			"name": "致中興居士函",
			"context":
				"致中興居士函<br>（中興入道消息）<br>弘安二年十一月三十日　五十八歲作<br>與中興居士夫人　於身延　　　　　<br>　　鵝目一貫文，敬領。經奉申於妙法蓮華經之寶前。<br>　　夫稱日本國之國在須彌山之南，一閻浮提內縱廣七千由旬，其內有八萬四千國，所謂五天竺十六大國、五百中國、十千小國、無量粟散國、微塵數諸島。此等眾國，皆在大海，譬如樹葉散布水池。<br>　　此日本國是大海中之小島，潮滿時不見，退時則稍現出，是神築造。其後，人王之始，有名神武天皇之大王出，其後歷三十餘代，無佛經僧，唯人與神。因無佛法，不知地獄，不求淨土，遇父母兄弟之死別，亦不知如何，但思如涓露之消、日月之隱歟。<br>　　及至，人王第三十代、欽明天皇御宇，去此國戌亥之隅有名百濟國。彼國有名聖明王之王，以金銅之釋迦佛，及此佛所說一切經之經書，及讀經之僧渡來。傳來之佛，非生者，經則不似外典之文。僧雖具形，不辨男女，所言難解，眾人訝異，左右大臣，於大王駕前聚議，殆係識其不能為用者乎，棄佛而禁僧。<br>　　其後，用明天皇之子，名聖德太子，於敏達二年二月十五日，東向、唱南無釋迦牟尼佛，自手出舍利，同六年讀誦法華經。<br>　　其後經七百餘年，王及六十餘代，佛法漸弘，日本六十六國二島無地無之。各國、各郡、各鄉、各里、各村、堂塔寺院之佛法住所十七萬一千三十七所。明如日月之智者，代代弘揚佛法；燦如眾星之賢人，充滿郡國。<br>　　此等賢智，其自行，雖說或行真言、或般若、或仁王，或唱阿彌陀佛之名號、或觀音、或地藏、或三千佛、或讀誦法華經，但勸化無智之道俗，則說：「祇須唱南無阿彌陀佛，譬如女人育有幼子，或落于溝、或溺于河、或一人獨處，祇要大聲呼母，其母聞之，無有不捨他事，循聲來助者。阿彌陀佛亦如是。我等是幼子，阿彌陀佛是母，縱是陷於地獄之穴、餓鬼之溝者，一稱南無阿彌陀佛，如音響之相應，必來救護」。所有智人如是教說，我日本國亦如是傳習年久。<br>　　然、日蓮既非出生於國中京都，亦非邊國將軍之子孫，乃邊遠之地，庶民之子。日本國七百餘年，從無人唱得之南無妙法蓮華經，不僅始為唱之，更於眾人思之如父母、如日月、如主君、如渡之船、如渴之水、如飢之飯之南無阿彌陀佛，斥之為無間地獄之業。<br>　　以此故，如飯中撿出石粒，如躓於巖石之馬跳，如渡航中大風吹來，如聚落中大火燒起，如敵軍之突然掩至，如娼女之作后，一時驚者、恨者、嫉者齊至。<br>　　自昔建長五年四月二十八日，至今弘安二年十一月，二十七年間，不稍退轉，愈強申說之事，如月之滿，如潮之漲。始祇日蓮一人為唱，見之者、值之者、聞之者，掩耳、怒目、噓口、握拳、咬齒者有之，父母、兄弟、師匠、善友，亦成仇敵。<br>　　其後，地頭、領家亦成仇敵。其後，一國騷然，萬人驚動。或者倣人口唱南無妙法蓮華經，或為貶人而唱，或似信之而唱，或似謗之而唱者，日本國十分中一分是只唱南無妙法蓮華經，其餘之九分，或為兩分，或疑而不定，或專為念佛者，視日蓮如父母之仇、主君之仇、宿世之仇者然而謾罵。村主、鄉主、國主等，則怨之如謀叛者。<br>　　如是擾攘之中，如大海浮木之漂盪不定，如羽毛之飛空，昇沈無依，於日本國中被逐流浪，有時挨打，有時受縛，有時被創，有時遠流，有時弟子被殺，有時遭追放等，而昔文永八年九月十二日蒙咎，流徙北國佐渡島。<br>　　此身雖於世間無一分之失，因是倡言故最明寺居士大人、極樂寺居士大人墮在地獄之法師，被指其罪重於謀叛者，故有於相州鎌倉龍口斬首之議。然、罪固是大罪，人是法華經行者，輕易殺之，或將有不祥之事乎？若逐放至遠國之島，仍可置於死地；既為上所憎，萬民思如父母之仇，不將於道中、或島上，予以殺害，乃至餓死者乎？當是如此思之，而下達佐渡流罪之判決。　　然是法華經十羅剎之加護、或是日蓮之無咎而得蒙天鑒者乎？故於島上，仇我者雖夥，而有中興次郎居士之老人在焉。彼也年事既長，心善而身樂，普受島人之尊敬，彼說此僧必是有來由之人，故其子侄輩不甚惡我，其已下者，大抵是仕於彼一族之下人，遂未暗中加害，一切遵奉上意行事。水濁者再清，月撥雲而再現，此是自然道理，更明白見得日蓮之實是無辜。亦因昔所預言，皆在眼前出現之故乎，雖一門諸侯堅持其不可赦之見，而獨由相模守大人之裁決，終獲赦而還鎌倉。<br>　　於此，願申一言。日蓮乃日本國第一忠者，堪與比肩者，先代所無，後代亦難望焉。其故，昔正嘉年間之大地震、文永元年之大長星時，內外智人，卜求其故，不能知其緣由，更無從說出將現何事。日蓮入一切經藏而勘之，知此是由於真言、禪宗、念佛、律等權小之人，輕法華經之故，梵天、帝釋咎之，命於西國，而攻日本國。故以此旨，奉書於最明寺居士大人。<br>　　諸宗諸道之人，對此嘲笑，經過九年至文永五年，大蒙古國以牒狀送日本國，稱將來襲。此事言中，更遭念佛者、真言師等之忌，而圖加害。例漢土有玄宗皇帝，其妃為有名之楊貴妃，因懼上陽宮女奪帝之寵愛，乃假稱帝旨，陷害宮女及放逐其家人，宮人有軟禁受苦四十年者。<br>　　此亦似彼。諸宗僧侶以為若日蓮之諫言受知，調伏大蒙古國，日本國獲勝，則此法師為日本第一之僧，己等之威德墮地，故進讒言，而執權者失察，信用其言以致國亡。此例，如秦二世之用趙高讒言，失李斯，反又為趙高所殺。延喜之天皇，聽信大臣時平之讒言，貶菅丞相，而墮地獄。<br>　　此亦如是。信用為敵於法華經之真言師、禪宗、律僧、持齋、念佛者等所言，以日蓮為敵故也。日蓮雖是微賤，所持之法華經，乃釋迦、多寶、十方諸佛、梵天、帝釋、日月、四天、龍神、天照太神、八幡大菩薩，如人之護眼、諸天之敬帝釋、母之愛子，欲為守護、珍重故，乃對為敵於法華經行者之人，施予大科，重於父母之仇、國朝之敵。<br>　　而貴君為故次郎居士大人之子，夫人是其子媳。是如此崇重賢善者之子及媳者耶！繼故居士大人之志，致信於國主不用之法華經，非僅此也，更奉養法華經行者，年年送迎於千里之道。<br>　　令女公子年幼夭亡，今及十三年，為建丈六之卒塔婆，其面書南無妙法蓮華經七字。北風吹起，則南海魚族受其風而離大海之苦；東風來，則西山鳥鹿，風拂身而免畜生道，生都率之內院。況隨喜於卒塔婆者、手可觸之、目得見及之人耶！<br>　　過去父母亦依彼卒塔婆之功德，如天之日月為照見淨土。孝養之人及妻兒，現世持壽百二十年，後生共父母同往靈山淨土，水清見月，擊鼓生響，須如是思之。此後之卒塔婆亦希書法華經題目。<br>　　弘安二年己卯十一月三十日　　　身延山　日　　蓮　花押<br>　　　中興居士夫人"
		},
		{
			"_id": "214",
			"name": "致是日女居士書",
			"context":
				"致是日女居士書<br>（是日尼御書）<br>弘安元年　五十七歲作<br>與日女居士　於身延<br>　　尊夫居士，前自佐渡之國來此甲州，已感實不思議。今年又來，摘菜、汲水、拾薪，如須頭檀王之侍於阿私仙人，時及一月，何不思議！筆難盡書。此悉皆女居士之功德乎！又、御本尊一幅書奉。靈山淨土，必有會期。恐恐謹言。　<br>　　卯月十二日　　　　　　　　　　　　　　日　　蓮　花押<br>　　　女居士是日<br>"
		},
		{
			"_id": "215",
			"name": "致遠藤左衛門尉書",
			"context":
				"致遠藤左衛門尉書<br>（遠藤左衛門尉御書）<br>文永十一年　五十三歲作<br>與遠藤左衛門尉　於佐渡<br><br>日蓮此度蒙赦免，即將上鎌倉。「如我昔所願，今者已滿足」，是當於此年者乎？若無遠藤大人之介護，命豈得久耶？更何能預於赦免乎！日蓮一代之行功，悉出自左衛門大人等之蔭也。<br>　　經云：「天諸童子，以為給使，不加刀杖，不能毒害」，誠是令人感激之經矣。若然，左衛門大人定是梵天、帝釋之使乎！去往靈山之契，以此印與之。一則可持往未來世。於靈山呼日蓮日蓮可也，其時必出為迎迓。又、抵鎌倉當再奉書。<br>　　文永十一年甲戌三月十二日　　　　　　　　　 日　　蓮　<br>　　　遠藤左衛門尉大人"
		},
		{
			"_id": "216",
			"name": "生死一大事血脈抄",
			"context":
				"生死一大事血脈抄<br><br>文永九年二月十一日　五十一歲作<br>與最蓮法師日淨<br><br>來函詳細披讀畢。<br>　　夫生死一大事血脈者，所謂妙法蓮華經是也。其故，釋迦、多寶二佛，於寶塔中，讓予上行菩薩以此妙法蓮華經五字，自過去遠遠劫已來，寸時未離之血脈也。妙是死，法是生，此生死二法，是十界之當體。又此亦稱當體蓮華。<br>　　天台云：「當知，依正因果，悉是蓮華之法」。此釋所云之依正亦生死也。既有生死，其因果亦是蓮華之法，其事至明。傳教大師云：「生死二法，一心妙用；有無二道，本覺真德也」。天地、陰陽、日月、五星、地獄，乃至佛果，無非生死二法也。如是，生死亦唯妙法蓮華經之生死也。天台之止觀云：「起是法性起，滅是法性滅」。釋迦、多寶二佛，亦生死二法也。<br>　　若然，久遠實成之釋尊、皆成佛道之法華經與我等眾生，此三者全無差別，解此，唱奉妙法蓮華經之處，云是生死一大事之血脈也。此是唯我日蓮弟子檀那等之緊要事。持法華經者，此也。<br>　　所詮，解了臨終在即，而致信心，唱奉南無妙法蓮華經之人，佛說：「是人命終，為千佛授手，令不恐怖，不墮惡趣」。悅哉！非一佛二佛，非百佛二百佛，來迎授手者乃是千佛之事，歡喜之淚難禁。而不信法華者，「其人命終，入阿鼻獄」，定將是有獄卒來迎執手乎！苦矣、苦矣！十王必予裁處，俱生神當予呵責歟。<br>　　今、日蓮之弟子檀那等，唱奉南無妙法蓮華經者，將得千佛授手之事，試思瓜豆之蔓伸手來迎是何情景。<br>　　過去法華經結緣強盛故，現在受持此經，未來成就佛果之事，不可有疑！過去之生死、現在之生死、未來之生死，三世生死不離法華經，是云法華之血脈相承也。謗法不信者，如經云：「則斷一切、世間佛種」，斷絕成佛之種子，故、生死一大事之血脈無之矣。<br>　　總之，日蓮弟子檀那等，無自他彼此之心，成水魚之思，異體同心，唱奉南無妙法蓮華經之處，是云生死一大事之血脈也。而今，日蓮弘通之所詮，此也。若然，廣宣流布之大願，其必成就者矣。反之，日蓮弟子中，若有異體異心者，則如城者破城也。<br>　　為使日本國一切眾生信法華經，而繼成佛之血脈，日蓮反遭種種之難，結果流放來此島。而貴君隨順日蓮，又遭遇法難之事，察君心中所思，倍感心痛。金，大火不燒，大水不漂不朽；鐵，水火俱不堪。賢人如金，愚人如鐵。貴君豈非真金哉？持有法華經之金故。經云：「眾山之中，須彌山為第一，此法華經，亦復如是」，又云：「火不能燒，水不能漂」。<br>　　是由過去宿緣，今度來成日蓮弟子者歟！釋迦、多寶當有知矣。「在在諸佛土，常與師俱生」，豈是虛事也。<br>　　殊以生死一大事血脈相承為詢，此先代未聞之事也。可貴、可貴！此文詳悉，希能有所心得，唯南無妙法蓮華經是釋迦、多寶、上行菩薩之血脈相承，須如此確信而修行也。火以燒照為行，水以淨垢為行，風以拂塵為行，又以為人畜草木之魂為行，大地以生草木為行，天以潤物為行。妙法蓮華經五字亦如是，本化地涌之利益是也。<br>　　上行菩薩為於末法今時弘此法門而出現之事，有見之於經文，其事如何？上行菩薩已出現歟，未出現歟？日蓮粗粗先為弘之。<br>　　信之、信之！須致強盛之大信力，唱南無妙法蓮華經，祈念臨終正念。生死一大事血脈，此外全不可求。煩惱即菩提、生死即涅槃者，此也。若無信心之血脈，雖持法華經無益。委細另容奉申。恐恐謹言。<br>　　文永九年壬申二月十一日　　　　　桑門　日　　蓮　花押<br>　　　覆最蓮法師上人"
		},
		{
			"_id": "217",
			"name": "草木成佛口決",
			"context":
				"草木成佛口決<br>　<br>文永九年二月二十日　　五十一歲作<br>與最蓮法師日淨<br><br>問云：草木成佛者，是有情與非情中之何哉？<br>　　答云：草木成佛者，非情之成佛也。問云：有情與非情，同得於今經成佛乎？<br>　　答云：然也。<br>　　問云：證文如何？<br>　　答云：妙法蓮華經是也。妙法者，有情之成佛也；蓮華者，非情之成佛也。有情是生之成佛，非情是死之成佛。云生死之成佛者，有情、非情之成佛也。其故，是我等眾生死時，立塔婆而開眼供養，是死之成佛，草木成佛也。<br>　　止觀一云：「一色一香，無非中道」，妙樂云：「然亦共許，色香中道，無情佛性，惑耳驚心」。此一色者，是五色中之何色耶？青黃赤白黑之五色，釋作一色。一者，法性也。妙樂爰以「色香中道」釋之。天台大師亦云：「無非中道」。一色一香之一，非與二三相對之一，指中道法性云一也。所詮，十界、三千、依正等，無不具備。此色香是草木成佛，是即蓮華之成佛也。色香與蓮華，言雖有異，同是草木成佛之事也。<br>　　口決云：「草也、木也，佛得成之」。此意是壽量品之釋尊亦得成草木也。經云：「如來秘密神通之力」，法界無非是釋迦如來之身。<br>　　理之顯本，顯為表死之妙法；事之顯本，顯為表生之蓮華。理之顯本是死，司有情；事之顯本是生，司非情。為我等眾生所依怙、依託者，是非情之蓮華；我等眾生之言語、音聲，於生之位，是妙法作有情。<br>　　我等一身之上具足有情、非情，爪髮非情，剪之不痛；其外有情，剪之痛苦，是一身所具之有情、非情也。此有情、非情，具足十如是之因果二法。眾生世間、五陰世間、國土世間，此三世間，即有情、非情也。<br>　　一念三千之法門，滌濯而成之大曼荼羅也。當世失習之學者，夢所不及之法門。天台、妙樂、傳教內鑑而未弘，廣言「一色一香」，內云「惑耳驚心」，不稱妙法蓮華，替之以圓頓止觀。故、草木成佛者，死人之成佛也。此等法門知之者少。所詮，是不知妙法蓮華故而迷者也。於此法門，切勿忘失。恐恐謹言。<br>　　二月二十日　　　　　　　　　　　　　　日　　蓮　花押<br>　　　覆最蓮法師"
		},
		{
			"_id": "218",
			"name": "覆最蓮法師書",
			"context":
				"覆最蓮法師書<br>（最蓮法師御返事）<br>別名：師弟契約御書<br><br>日暮來訪，希多留意。當為詳述得受職人功德法門。<br>　　來信大旨，委細盡悉。來自京都之種種物品確實收到。在鎌倉時為常見之物，流罪此島後即未得見，此等物品於此邊土小島，想必珍貴矣。<br>　　來信云：「自前二月初歸依作弟子，自今以後雖不足人數，倘蒙思作為弟子之一分，雖極惶恐，實深喜悅」！<br>　　經文有云：「在在諸佛土，常與師俱生」，又或云：「若親近法師，速得菩薩道，隨順是師學，得見恆沙佛」。釋云：「本從此佛，初發道心，亦從此佛，住不退地」，或云：「初從此佛菩薩結緣，還於此佛菩薩成熟」。<br>　　案此經釋，必是自過去無量劫已來，有師弟之契約者歟。我等於末法濁世，受生南閻浮提大日本國，忝是口唱心信，身持手揖，此諸佛出世之本懷南無妙法蓮華經之人，此全是過去之宿習歟！<br>　　予見日本世相，第六天魔王入智者之身，使正師作邪師、善師成惡師。經云：「惡鬼入其身」者，是矣。日蓮雖非智者，第六天魔王欲入我身，因早深有警覺，不得近我身。天魔既力所不及，故附于王臣及良觀等愚癡之法師輩，為怨日蓮。<br>　　故於今時，當知師有正師邪師、善師惡師之不同，須遠離邪惡之師，親近正善之師。設雖有德齊四海、智同日月者，若是誹謗法華經之師，須知是乃惡師、邪師，不可親近者也。有經禁云：「若誹謗者，不應共住......若親近共住者，即趣阿鼻地獄」者，此也。<br>　　雖亟欲以正直之身，於世間、出世間圖賢人之名，然若親近惡人，自然十度中有二度、三度，隨其所教行事，終則成為惡人。釋云：「若人本無惡，親近於惡人，後必成惡人，惡名遍天下」。<br>　　所詮，其邪惡之師者，今世誹謗法華之法師也。涅槃經云：「菩薩，於惡象等，心無恐怖；於惡知識，生怖畏心。......為惡象殺，不至三趣；為惡友殺，必至三趣」。法華經云：「惡世中比丘，邪智心諂曲」。如前所述，善無畏、金剛智、達摩、慧可、善導、法然、東寺之弘法、園城之智證、山門之慈覺、關東之良觀等諸師，將今經之「正直捨方便」之金言，偏是讀作「正直捨實教，但說方便教」；或將「於諸經中，最在其上」之經文，看作「於諸經中，最在其下」；或將「法華最第一」之經文，讀作最第二第三。故此等法師輩是云邪惡之師也。<br>　　而云正善之師者，是如釋尊之金言，以諸經是方便、法華是真實，而正直讀之者也。可見於華嚴七十七之入法界品。法華經云：「善知識者，是大因緣。所謂化導，令得見佛，發阿耨菩提」。如佛說者，須正直捨去四味三教、小乘、權大乘之方便諸經，及念佛、真言、禪、律等諸宗，並其所依之經，但以說「唯以一大事因緣」之妙法蓮華經者為正師、善師也。<br>　　而日蓮於末法之初五百年，受生於日域，如如來記文，蒙三類強敵，值種種災難，不惜身命，唱奉南無妙法蓮華經，是正師歟、邪師歟？望善能思之。<br>　　以上所舉諸宗各人，皆自以為有得於法華經之意，是修行法華經者，而不如予是弘長流罪伊豆之國、文永徙逐佐渡之島、或龍口之問斬，此外種種大難，不知其數。若如經文，須知予是正師、善師，諸宗學者悉為邪師、惡師也。此外，分別善惡二師經論之文等夥矣，既是早所知曉，不贅。<br>　　現今來文稱「自今以後，捨往日之邪師，祇憑正師」，於此言彌感訝異焉。我等之本師釋迦如來，為說法華經出世，他方之佛、菩薩，來臨響應，欲為釋尊行化之助。故乃有汝作釋迦、多寶、十方諸佛等之使，來化日域乎！<br>　　經云：「我於餘國遣化人，為其集聽法眾，亦遣化......隨順不逆」。此經中所說比丘，君之事也。其故「聞法信受，隨順不逆」，不在眼前乎！夫復何疑？譬汝又是「在在諸佛土，常與師俱生」之人，如三周之聲聞，於下種後，退大取小，沈淪五道六道，以成佛之期來至，為順次得脫之故乎，而捨念佛、真言等之邪法、邪師，來作日蓮之弟子者歟。可貴、可貴！<br>　　且無論是何緣由，如予之責諸宗謗法，使彼等捨邪歸正，循而往詣三佛並座之常寂光土，於釋迦、多寶之寶前，尋問：「我等是無始已來有師弟契約者耶？無之者耶？又來作釋尊之使，受得教化耶」？而蒙「正是如此」之示時，我心遂知所安乎！是矣。勉之、勉之也。<br>　　又者，前二月頃曾以大事法門奉告。其後卯月八日，夜半寅時，以妙法之本圓戒奉為受職灌頂。此得受職之人，現在何得不成妙覺之佛？若是今生妙覺，後生豈得是等覺等之因分耶？實無始曠劫之契約，常與師俱生之理，日蓮今度成佛，汝豈能獨離而墮於惡趣耶！<br>　　如來記文，於佛意一邊見之，世出世更無妄語。法華經有云：「於我滅度後，應受持斯經。是人於佛道，決定無有疑」，或云：「速為疾得、無上佛道」。此記文若虛，我等成佛今是虛言，則諸佛之舌斷，多寶塔破，二佛並座成無間地獄赤熱之鐵床，方實寂之三土變作地餓畜之三道矣。如何得有此事？善哉、善哉！如是思來，我等雖流人也身心共悅！<br>　　大事之法門，晝夜思惟；成佛之理，時時體味。如是中之生活，雖時更迭，然不覺其久。例釋迦、多寶二佛，塔中並座，頷首合證法華妙理之時，「五十小劫，佛神力故，令諸大眾，謂如半日」。自劫初以來，以父母、主君等之責，流逐於遠國荒島之人，得如我等滿身喜悅者，殆無之矣。是以，我等居住、修行一乘之處，不管何地，當為常寂光之都乎！我等之弟子檀那，不行一步，即見天竺靈山，晝夜往復於本有之寂光土，喜不勝言、喜不勝言！喜悅過甚，願作一約。如貴君之罪責，早日獲赦而歸京，日蓮雖未得鎌倉大人之許，亦當訴之於諸天而歸鎌倉，致信京都。若日蓮得赦先歸鎌倉，當為禱之於天，使歸古京。恐恐謹言。<br>　　四月十三日　　　　　　　　　　　　　　日　　蓮　花押　　　　<br>　　　覆最蓮法師　　"
		},
		{
			"_id": "219",
			"name": "祈禱抄",
			"context":
				"祈禱抄<br>問云：華嚴宗、法相宗、三論宗、小乘三宗、真言宗、天台宗之祈禱，何者有驗耶？<br>　　答云：既為佛說，一往皆有所驗，但以法華經祈之，所祈必驗。<br>　　問云：其故何如？<br>　　答云：二乘歷大地微塵劫，行先四味之經，不得成佛；於法華經，須臾之間，聞之成佛。若爾，舍利弗、迦葉等千二百、萬二千，總之一切二乘界之佛，必使法華經行者之祈得遂，且代受行者之苦。故、信解品云：「世尊大恩，以希有事，憐愍教化，利益我等。無量億劫，誰能報者？手足供給，頭頂禮敬，一切供養，皆不能報。若以頂戴，兩肩荷負，於恆沙劫，盡心恭敬，又以美膳，無量寶衣，及諸臥具、種種湯藥，牛頭栴檀，及諸珍寶，以起塔廟，寶衣布地，如斯等事，以用供養，於恆沙劫，亦不能報」。<br>　　此經文是四大聲聞聽聞譬喻品，領會可得成佛之由，而說佛與法華經之恩難報。是以，於二乘言，必視此經之行者，其重要甚於父母、愛子、兩眼或身命者也。舍利弗、目連等諸大聲聞，於讚歎一代聖教諸聖典之行者，雖無捨離之心，然於爾前諸經亦曾稍有怨意，如「於佛法中，已如敗種」等，被嚴加告誡故也。<br>　　今之得成華光如來、名相如來、普明如來等者，尤為意外之幸，譬如崑崙山崩而得入寶山之心境。是以，領解文云：「無上寶聚，不求自得」。<br>　　是以，一切二乘界必為守護法華經行者之事，無有可疑。卑如畜生，尚知報恩。云鴈之鳥，於母死時致孝，狐必正首故丘，畜生猶如此，何況人倫！是以，有名王壽者，行路飢疲，見路邊梅實甚多，取食療飢，增其氣力，稱不能不報其恩，遂解衣懸樹而去。有名王尹者，旅途口渴，掬河水而飲，沈錢為值。<br>　　龍必守護披袈裟之僧。佛給袈裟，龍王覆其龍宮城之愛子，得免金翅鳥之難故。<br>　　金翅鳥必守護孝養父母者。龍撼須彌山以食金翅鳥之愛子，金翅鳥受佛之教，以孝養父母者供僧之飯，置於須彌之頂，遂得免龍之難故。<br>　　天必守護持戒修善者。人間界若不持戒、不修善，其人死後，多生修羅道。修羅勢眾，生慢必犯天。人間界持戒修善者多，人死必生天。天勢眾，修羅畏之不敢犯。故持戒修善者，天必守之。何況二乘較彼六凡，無論戒德、智慧皆賢勝之者，豈有將修行使己成佛之法華經行者棄而不顧之理耶？<br>　　又一切菩薩及凡夫，為欲成佛，於無量劫間，行四十餘年諸經，仍未成佛；而行法華經成佛，今在十方世界之佛，具備佛之三十二相、八十種好，九界眾生仰之如眾星遶月、八山之環須彌山、四州眾生之望日、萬民之敬輪王，豈非法華經之恩德耶？是以，佛於法華經誡之云：「不須復安舍利」。涅槃經云：「諸佛所師，所謂法也。是故如來，恭敬供養」。法華經是謂，我舍利不可與法華經並比；涅槃經是謂，諸佛須恭敬供養法華經。<br>　　佛悟覺此法華經而成佛，若不說與人知，有斷佛種之失。此故，釋迦如來出生此娑婆世界，欲說法華經，而元品無明之第六天魔王，入一切眾生之身，使為怨於佛不使其說。所謂波璃王之殺五百釋子，鴦崛摩羅之逐佛，提婆之投大石，旃遮婆羅門女之腹誣為佛子；婆羅門城處迎佛者罰金五百兩，荊棘佈道，以糞投井，門置拒馬，置毒於食，皆是憎佛之故。殺華色比丘尼，竹杖外道之殺目連，迦留陀夷埋於馬糞，皆是仇佛之故。<br>　　而佛得脫於一一諸難，行年七十二歲，由始說佛法至四十二年，於中天竺、王舍城之丑寅，耆闍崛山，開說法華經，歷八年，在東天竺俱尸那城、跋提河邊，時年八十之二月十五日夜半，入于涅槃。<br>　　佛既將其所悟說成法華經，則此經文字，即是釋迦如來之魂魄。一一文字既皆是佛之魂魄，則行此經之人，釋迦如來必守護之如己眼、如影之隨身，何得祈之不遂！一切菩薩又自華嚴經開始之四十餘年間，雖企願作佛，不遂。及至法華經方便品之略開三顯一時，「求佛諸菩薩，大數有八萬。又諸萬億國，轉輪聖王至，合掌以敬心，欲聞具足道」，及聞廣開三顯一後說：「菩薩聞是法，疑網皆已除」。其後，自界、他方菩薩，雲集星列。寶塔品時，十方諸佛，各各率領無邊菩薩來集。<br>　　文殊自海率領無量菩薩、又八十萬億那由佗諸菩薩、又過八恆河沙菩薩、地涌千界菩薩，分別功德品六百八十萬億那由佗恆河沙菩薩、又千倍菩薩、復一世界微塵數菩薩、復三千大千世界微塵數菩薩、復二千中國土微塵數菩薩、復小千國土微塵數菩薩、復四四天下微塵數菩薩、三四天下、二四天下、一四天下微塵數菩薩、復八世界微塵數眾生，藥王品之八萬四千菩薩，妙音品之八萬四千菩薩、又四萬二千天子，普門品之八萬四千，陀羅尼品之六萬八千人，妙莊嚴王品之八萬四千人，勸發品之恆河沙等菩薩、三千大千世界微塵數等菩薩，此等菩薩若欲詳數，如十方世界微塵，如十方世界草木，如十方世界眾星，如十方世界雨露。<br>　　此等、皆以法華經而得成佛，在此三千大千世界之地上、地下、虛空之中。迦葉尊者在雞足山、文殊菩薩在清涼山、地藏菩薩在伽羅陀山、觀音在補陀落山、彌勒菩薩在兜率天、難陀等無量龍王、阿修羅王在海底海畔、帝釋在忉利天、梵王在有頂天、摩醯修羅在第六他化天、四天王在須彌之腰，日月、眾星我等眼得見之在頂上照耀。江神、河神、山神等，皆是法華經會上諸尊。<br>　　佛說法華經已歷二千二百餘年，人之壽短，得親眼見佛者殆無一人。天上日永壽亦長，因之，曾親拜佛，聽聞法華經之天人其數無量。人間五十年祇抵四天王之一日一夜。以此一日一夜，積三十日為一月，積十二月為一年，彼之壽五百年。而人世之二千二百餘年，在四王天，祇四十四日耳。是以，在日月及毘沙門天王言之，佛之見背才不過四十四日，尚不足兩個月。於帝釋、梵天等，佛之見背僅一月一時而已。<br>　　如此少許時間，怎可將在佛前所作誓言，及將使自身成佛之大經之鴻恩忘卻，棄法華經行者於不顧，想通此事，心實欣慰！是以，法華經行者所祈之祈，如響之應聲、影之隨體、月映澄水、露集于盤、磁石吸鐵、琥珀聚塵、明鏡之照萬物也。<br>　　世間之法，雖非出自己意，若父母、主君、師匠、妻兒、親友，以事相囑，知羞恥者，雖非己意，亦有不顧名利、性命而應之者矣！何況出自己心，縱有父母、主君、師匠等之制止，亦當遂行之也。<br>　　是以，有名樊於期之賢人，自刎其首以與荊軻。有名季札者，不違所諾，解劍以懸徐君之墓。而靈山會上即身成佛之龍女，於小乘經，受嫌為五障之雲厚、三從之紲強。於四十餘年之諸大乘經，受棄為不堪歷劫之修行，或因「初發心時，便成正覺」之言有名無實，未容女人成佛。縱使生為天上人間之女人，亦無成佛之望，況龍畜下賤之女身，年僅八歲，何能有所奢望。<br>　　乃以文殊之教化，海中聞法，於法師、提婆品中間，說寶塔品之些微時刻得能作佛之事，殊為可貴！倘非超過一代之法華經之力，何能至此？是以，妙樂讚稱：「行淺功深，以顯經力」。就龍女言是我身作佛之經，雖無佛諭，亦何能捨法華經行者而不顧？是以，其讚歎佛偈有云：「我闡大乘教，度脫苦眾生」以自誓。龍女之誓，即是「非口所宣，非心所測」之一切所從龍畜之誓。娑竭羅龍王雖是龍畜之身，念子情深，以大海第一之寶之如意寶珠授女，作即身成佛之布施，此珠是值三千大千世界之珠也。<br>　　提婆達多是師子頰王之孫，釋迦如來叔父斛飯王之子，阿難尊者之兄，出自善聞長者女之腹。為轉輪聖王之一門，於南閻浮提為不賤之人。在家時擬迎為妻之耶輸多羅女為悉達太子娶去，恨之如宿世敵。<br>　　出家後，人天大會座上，佛詈之為癡人、食唾餘者，既是名聞利養甚深之人，妒佛之為人崇重，乃身行五法，示人尊貴勝佛，套鐵作千輻輪，集螢火為白毫，胸懷六萬寶藏、八萬寶藏，於象頭山建戒場，多誘佛弟子，指爪藏毒，欲塗佛足，打殺蓮華比丘尼，推大石而傷佛指。<br>　　三逆具犯，總之，是集五天竺之惡人，以仇佛並其弟子檀那等者也。<br>　　頻婆娑羅王是佛第一檀那，一日以五百輛車運送，每日供養佛並其弟子。提婆嫉心深重，乃教唆阿闍世太子，以一尺之釘七支，磔其父。其終，王舍城北門大地破裂，生墮阿鼻大城，三千大千世界之人，無有不見者。<br>　　是以，人皆以為雖過大地微塵劫亦不能出無間大城者矣，然於法華經，竟得授天王如來，是何等尊貴事！提婆達多，倘得作佛，則受其教唆之無量惡人，同是一業所感，其亦將同脫無間地獄之苦乎！此悉為法華經之恩德，因之，提婆達多並其所從無量眷屬，亦當見容於法華經行者之宅矣。何其可喜也！<br>　　如諸大地微塵之諸菩薩，登等覺之位，仍餘元品無明未淨，值遇釋迦如來，原以為元品之大石可破，而教主釋尊，四十餘年間，道：「因分可說，果分不可說」，未曾顯說妙覺之功德。是以，無有一人，得登妙覺之位，殊非本意。<br>　　而靈山八年之間，因顯說：「唯一佛乘，名為果分」，諸菩薩，皆登妙覺之位，所悟與釋迦如來相等，如登須彌山頂得見四方，長夜已盡，日輪出現，光明照耀，即使無佛之諭，能不弘法華經耶？能不思為行者之替耶？是以有「我不愛身命，但惜無上道」、「不惜身命」、「當廣說此經」之誓者乎！<br>　　加以，慈父釋迦佛、悲母多寶佛，及等同於慈悲父母來作助證之十方諸佛，一座同列，如月月交輝，日日並耀，其時，佛「告諸大眾：我滅度後，誰能護持，讀誦斯經，今於佛前，自說誓言」，凡三度勸諫。於是，充滿八方四百萬億那由佗國土之諸大菩薩，曲躬低頭、合掌向佛，同時俱稱：「如世尊敕，當具奉行」，如是亦三度發聲，又如何能不為法華經行者之替也？<br>　　樊於期刎首付荊軻、季札之懸劍於徐君之墓，是為不違所諾也。此等震旦、邊土之人，為重信諾，猶不惜捨身赴死、懸劍於墓，更何況諸大菩薩，「大悲代受苦」之誓本深，縱無佛勸，亦絕無置法華經行者而不顧之理。加之，此是我得成佛之經，更有受佛慇懃諫勸，佛前之信誓旦旦，其必為行者之助，何庸致疑！<br>　　佛是人天之主、一切眾生之父母，且是開導之師。同為父母，若是卑賤之父母，難兼主君之義。雖為主君，若非父母，不免有可畏之處。雖為父母、主君，兼有師德者鮮矣！諸佛既為世尊，雖是主君，然若不出娑婆世界，不能為師，亦不得稱「其中眾生，悉是吾子」。故、獨唯釋迦佛具備主師親三義。<br>　　然而，四十餘年之間，因責罵提婆達多，譏刺諸聲聞，惜菩薩果分法門而未言，是以，眾人口雖不言，心中疑念得非天魔破旬等惱亂我等而幻作佛者耶？此心四十餘年，至法華經之始猶未失。而靈山八年之間，寶塔現虛空，二佛並座如日月，諸佛聚集如群山，地涌千界之菩薩，如眾星之羅列虛空，諸佛果分之功德既為道出，如傾寶藏盡施貧人；如崑崙山崩，諸人咸來拾玉。此八年間珍貴之情，感徹心髓，是以，諸菩薩不惜身命，坦然作誓。囑累品釋迦如來出塔閉扉，諸佛各還本國，諸菩薩等亦隨佛而去。<br>　　稍稍靜寂之際，忽聞佛言：「卻後三月，當般涅槃」。頓時驚惶不安，諸菩薩、二乘、人天等，悉因聽聞法華經，感激佛之恩德，深銘心肝，頗思欲于佛前為法華經一拋身命，倘果如佛說，今當涅槃，豈不令人悲嘆，胸中騷亂。時佛壽滿八十，二月十五日寅卯之時，將于東天竺、舍衛國、俱尸那城、跋提河邊，佛入滅之音，上至有頂，橫及三千大千界，傳遍此言，目闇心喪，不知所措。<br>　　五天竺、十六大國、五百中國、十千小國、無量粟散國等眾生，無有一人顧得衣食，不分上下，牛馬、狼狗、鵰鷲、蚊虻等五十二類，一類之數，盡大地微塵，況五十二類耶！<br>　　此類皆具華香衣食以充最後供養。一切眾生之寶橋將斷，一切眾生之目將盲，一切眾生之父母、主君、師匠將死，哀音四起，身則戰慄，淚則溢流。不僅此也，槌胸疾首、號泣狂叫，於俱尸那城之血淚、血汗，多於滂沱大雨，急於大河之流。此等悉是因法華經而得成佛，佛恩難報故也。於此一庭悲嘆之中，眾人憤曰：「何不斷法華經敵之舌來」，又曰：「不許彼等列座」！迦葉童子菩薩誓言將作霜雹，降於為敵法華經之國。爾時，佛由臥起，喜而讚之云：「善哉、善哉」！諸菩薩知得佛意，若申伐敵之志，佛或可稍駐，乃一一作誓。可想而知，諸菩薩、<br>諸天人等，必是甚願法華經之敵出現，以遂佛前之誓，使釋迦尊、多寶佛、諸佛、如來知得，彼等確是為法華經而不惜聲名、身命者矣！<br>　　是言之已晚乎？縱指地而不中，縱有繫虛空者，縱潮無漲退，縱日自西出，法華經行者祈而不遂之事必無之矣！<br>　　諸菩薩、人天、八部等，二聖、二天、十羅剎等，千中有一，倘不來為守護法華經行者，則是上侮釋迦諸佛，下誑九界之罪。行者或有不實，智慧或有愚陋，身則或有不淨，戒德或有不備，但唱南無妙法蓮華經，必蒙守護。<br>　　袋雖不潔，其中黃金不可棄也。厭伊蘭者不能得栴檀，嫌谷池之污不能採蓮，憎行者而不守護則破誓。<br>　　正像既過，持戒者少如市中之虎，智者稀於麟角。月未昇前，燈可濟用；無寶珠處，金銀是寶。白烏之恩，報移黑烏；聖僧之恩，報於凡僧。既強盛祈願疾予利生，何有祈而不遂也！<br> 　問云：拜見以上書示之道理、文證，如日月之在天、草木之生大地、國土之有晝夜、大地不墮、大海之有潮汐，信法華經之人，現世之祈禱、後生善處，無有所疑！雖然，此二十餘年間，天台、真言等之名僧，多有為重要之祈禱，然未見赫赫之證，其拙也似更甚於外典之人，此恐是經文之不實乎？行者之德行有虧乎？時機之未合乎？疑之而於後生不安。<br>　　此姑置之，聞貴僧為山僧之弟子，俗有父罪子受、師罪徒受之說，叡山僧徒燒燬園城、山門之堂塔、佛像、經卷等數千萬，十分可怖，世間之人為此驚擾，似見與之疏遠，如何？前曾稍稍聞之矣，今願聞其詳。但、不審者，惡僧如斯，必是有違三寶之意，定天地所不容，其所祈禱宜無應驗之理，如何？<br>　　答云：先前曾稍為道之，今當再述大要。此是日本國一等大事，因不知此事，眾口多作罪業。首言山門之始，佛法渡來此國二百餘年，桓武天皇御宇，傳教大師始立之。當時京都，聖德太子相之有王氣，然待之，至天台宗渡來後始以為都。又、上宮太子記云：「我滅後二百餘年，佛法可弘日本」。傳教大師於延曆年中、立叡山，桓武天皇立平安之京都，與太子之記文宛然符合。是以，山門與王家，如松之與柏，似蘭之與芝，松枯則柏枯，蘭萎則芝萎，王法之榮則山門之悅，王位之衰想見山門之嘆，世之既移於關東之事，作何思乎？<br>　　承久三年辛巳四月十九日京夷之亂時，為祈調伏關東，隱岐法皇宣旨修秘法，行者四十一人，初修十五壇秘法，即：一字金輪法天台座主慈圓僧正、陪僧十二人，關白大人基通之命、四天王法 成興寺之宮僧正、陪僧八人，於廣瀨殿，修明門院之命、不動明王法 成寶僧正、陪僧八人，花山院禪門之命、大威德法 觀嚴僧正、陪僧八人，七條院之命、轉輪聖王法 成賢僧正、陪僧八人，同院之命、十壇大威德法 陪僧各六人。覺朝僧正、俊性法印、永信法印、豪圓法師、猷圓僧都、慈賢僧正、賢乘僧都、仙尊僧都、行遍僧都、實覺法師，已上十人，大體修於本坊、如意輪法 妙高院僧正、陪僧八人，宜秋門院之命、毘沙門法 三井之常住院僧正、陪僧六人，資賃之命，又造一日御本尊修調伏之法。如法愛染王法 仁和寺御室之行法，五月三日始於紫宸殿，修二七日、佛眼法 大政僧正，修三七日、六字法 快雅僧都、愛染王法 觀嚴僧正，修七日、不動法 勸修寺僧正、陪僧八人，皆僧綱、大威德法 安藝僧正、金剛童子法 安藝僧正，以上十五壇法修畢。<br>　　五月十五日，伊賀太郎判官光季，於京都受襲而死；同十九日，聞於鎌倉；同二十一日，聞大軍上攻，餘法自六月八日修之。尊星王法 覺朝僧正、太元法 藏有僧都、五壇法 大政僧正、永信法印、全尊僧都、猷圓僧都、行遍僧都、守護經法御室修之，我朝為第二次。<br>　　五月二十一日，武藏守大人自東海道上洛，甲斐源氏自東山道，式部大人自北陸道上攻。六月五日，甲斐源氏破堅守之大津；同六月十三日、十四日，宇治橋會戰；同十四日，京方敗破；同十五日，武藏守大人入六條，諸人繼入；七月十一日，流本院至隱岐國，中院至阿波國，第三院至佐渡國，宮中大臣七人伏誅。<br>　　如斯大惡法之輩，年來漸漸落下於關東，作諸堂之別當、供僧，相率行其惡法。教法之邪正勝劣原非上下人等所知，但以為崇拜三寶即可，故自然用之。此不僅關東各地，叡山、東寺、園城寺之座主、別當，皆隸屬關東之下，故關東成彼法之檀那矣！<br>　　問云：強判真言之教為邪教之意為何？<br>　　答云：弘法大師云：「第一大日經、第二華嚴經、第三法華經」。如此次第，須善辨之。佛果於何經判說此三部經之勝劣者耶？如有經說得「第一大日經、第二華嚴經、第三法華經」，則方有可信之理，若非如此，其義甚難採用。<br>　　法華經云：「藥王今告汝：我所說諸經，而於此經中，法華最第一」，<br>佛正是舉諸教，而明說於其中法華第一。佛之說與弘法大師之筆，違如水火，此事必須尋究。此筆，數百年之間，凡僧高僧無不學之；貴賤上下，無不信之。然而，以大日經於一切經中舉為第一，崇之信之，終究不符佛意，有心者必須於此善有所辨。不符佛意之筆，信之焉得成佛？又、國土以其祈禱能確免不祥耶？<br>　　又云：「震旦人師等，諍盜醍醐」。文意是謂天台大師等，盜取真言教之醍醐，名為法華經之醍醐，此最為第一要事。<br>　　夫法華經之名醍醐，本於天台大師勘辨涅槃經文，而判一切經中法華經為醍醐。真言教自天竺渡來唐土，是天台出世以後之二百餘年後，豈有能偷二百餘年後渡來之真言醍醐，而名法華經之醍醐者乎？此是大怪事、大怪事！指真言未渡來以前二百餘年之人為盜，其證據何在？是弘法大師之筆可信，抑是涅槃經之說法華經是醍醐為可信？若天台大師為盜，涅槃經文是何物耶？若涅槃經文為真實，弘法文筆是邪義，則信其邪義之教者又將如何？計唯以弘法大師之筆與佛之說法合而校之，取正義而信之耳！<br>　　疑云：大日經是大日如來之說法，若爾，是以釋尊說法攻大日如來之教法，全不成道理。如何？<br>　　答云：大日如來其父母何許人耶？出何國而說大日經者耶？如是無父母而出世，則於釋尊入滅以後，慈尊出世以前，五十六億七千萬歲之間，佛出世說法之事，是何經文耶？若無證據，誰人能信耶？其所構全屬烏有，是以名為邪教也。荒謬多端，所舉祇其一二而已。又有用禪宗、念佛等者，此等之法，皆是未顯真實之權教、不成佛之法、無間地獄之業也。彼之行者，亦是謗法之人，其祈禱也焉得有應。<br>　　國主者是過去受持正法，侍佛有功德者也。皆由梵王、帝釋、日月、四天等計議，而領有郡鄉為大小之王。經云：「我今五眼，明見三世，一切國王，皆由過去世，侍五百佛，得為帝王主」。然背法華經，附真言、禪、念佛等邪師，雖修諸善根，全是不符佛意，亦違神慮者也。須善思之！<br>　　生得為人，甚為希有，幸得受生，不辨法之邪正而期未來之成佛者，斷非本意也。又、慈覺大師入唐以後，違背本師傳教大師，為於叡山弘真言而作祈請，云夢射日而日輪動轉，四百餘年之間，眾人皆以為是吉夢，其實，此於日本國乃殊忌之惡夢。殷紂王射日而身亡，此夢想雖為權化之人所言，亦須仔細思惟。所述特九牛之一毛耳！"
		},
		{
			"_id": "220",
			"name": "祈禱經送狀",
			"context":
				"祈禱經送狀<br><br>文永十年正月 五十二歲作<br>與最蓮法師日淨<br><br>來函趣旨，委細拜悉。<br>　　既入於末法，持法華經者，當蒙三類強敵者，早於前次晤面時，已概略陳述。此乃佛之金言，不可疑焉！是以，日蓮信此法華經後，或頭被創，或打，或逐，或臨斬首，或被流罪，今終遠流至此島。任何重罪者，罪罰本祇及於現在，而日蓮思所遭乃三世之大難。其故，現在之大難，眼前即是。過去之難，若如諸人之言，如來在世之善星、俱伽利等大惡人，重罪之餘習未泯，如來滅後出生，如是作佛法之敵者是矣。次言未來之難，當世眾人誹謗之言曰：「此日蓮法師今存生時，值種種大難，趣往死門時，自食其身，且死後必墜在大阿鼻地獄，受無邊之苦」，是此言矣。<br>　　自古已來，世間出世罪科之人，無論貴賤、上下、持戒、毀戒、凡聖，雖多有之，但其受罰祇及現在，而日蓮現在固不待言，過去至未來之三世蒙受大難者，祇因法華經之故。日蓮三世大難，可思作是法華經三世之利益。<br>　　過去遠遠劫已來，至未來永劫，妙法蓮華經三世利益永無止盡。此番日蓮作法華經之助陣，稍盡微力，即遭逢如此大難，何況於釋尊每度出世之際長為作助者乎！其受難也如何？難以道理為盡言矣。如是，勸持品之說相，未曾暫廢，殊更覺可貴、可貴矣！<br>　　一、隱山之志事。雖有背於末法折伏之行，身為病者，且際時天下多災，國土有難，奈國主不知己身之咎，而不信，諫之無益，日蓮尚有籠居之意，況是於汝亦當然耳。假使籠居山谷，使病早得平癒，自是好事，隨時仍可捨身命，而為弘通也。<br>　　二、蒙示，末法行者祈禱息災延命事。如別紙書奉之「祈禱經」一卷，<br>每日讀誦一遍毋闕。日蓮始信之日起，每日誦此等勘文，祈誓於佛天。雖遇種種大難，因法華經功力、釋尊金言深重之故，至今得保無事。<br>　　雖然，法華經行者，須是信心不退轉，身無詐親，一切委身於法華經，如金言而修行，則後生不待言，今生息災延命，得勝妙之大果報，廣宣流布大願，亦必得成就者也。<br>　　三、來信云：「十七出家後，未帶妻、不食肉」等。於信權教，作大謗法時，縱稱是如何持戒之行人，亦以背法華經之謗法罪故，而較之正法破戒之大俗眾，猶劣百千萬倍。彼謗法之比丘，縱有持戒，仍墜無間。正法之大俗眾，雖為破戒，亦成佛無疑故也。但今汝身，是捨念佛等之權教，歸信正法故，誠為持戒中之清淨聖人。尤以作比丘，而為權宗之人，尚且如此，況正法之行人耶！設使權宗時帶有妻兒，遭遇如此大難，亦須捨之而弘通正法，而汝本是聖人一事，殊是善哉、殊是善哉！<br>　　善須留意者，向後遠離家室之累，一身無礙，責國中之謗法，助釋尊之化儀可也。更者，向後誦此一卷書，誓禱於佛天，須盡力弘通。但此書祇為有志於弘通之人，縱為此經行者，倘不堪器用者，勿為輕易授與。勉之、勉之！恐恐謹言。<br>　　文永十年癸酉正月二十八日　　　　　　　日　　蓮　花押　<br>　　　覆最蓮法師"
		},
		{
			"_id": "221",
			"name": "致長樂寺書",
			"context":
				"致長樂寺書<br>　　<br>文永五年十月　四十七歲作<br>　　蒙古國調伏事，已奉陳各方。既如日蓮所勘立正安國論，預言符合。須是早捨邪法、邪教，即歸實法、實教。若不為用，今生亡國滅身，後世必墮那落也。速集一處，遂為談論評議，是日蓮所至望者。倘荷報可，自當遵行。非敢蔑視諸宗，但為此國之安泰計耳！恐恐謹言。<br>　　文永五年十月十一日　　　　　　　　　　日　　蓮　花押<br>　　　奉陳<br>　　　長樂寺侍司"
		},
		{
			"_id": "222",
			"name": "立正安國論",
			"context":
				"立正安國論<br><br>文應元年七月　三十九歲作<br>與北條時賴書　於鎌倉　<br>　　旅客來嘆曰：自近年，至近日，天變地夭、飢饉疫癘，遍滿天下，廣及地上。牛馬斃途，骸骨盈路。死亡之輩，既超大半，敢無一人不為其悲慟者！是故，或專稱「利劍即是」之文，唱西土教主之名；或持「眾病悉除」之願，誦東方如來之經；或仰「病即消滅，不老不死」之詞，崇法華真實之妙文；或信「七難即滅，七福即生」之句，備百座百講之儀；或因秘密真言之教，灑五瓶之水；或成坐禪入定之儀，澄空觀之月。或書七鬼神之號，張于千門；或圖五大力之形，懸于萬戶；或拜天神地祇，謀四角四界之祭祀；或哀萬姓生民，行國主、國宰之德政。雖然，徒摧肝膽而已飢疫益見侵逼，乞食充衢，傷亡滿目，臥屍可以為台，並骸可以為橋。觀夫二離璧合，五緯珠連，三寶在世，百王未窮，何此世早衰？其法早廢？是為何禍，是由何誤？<br>　　主人曰：余正為愁此事，憤悱滿胸臆。客來既共為嗟嘆，願多研討。<br>　　夫出家入道者，總期依法成佛，然今神術不顯，佛威不驗，具觀當世之體，愚而啟後生之疑。然則仰圓覆以吞恨，俯方載而深慮，試抒微見，聊披經文，則知世皆背正，人悉歸惡。故、善神捨國而去，聖人辭所不還。是以，魔來鬼來，災起難起。不可不言，不可不恐！<br>　　客曰：天下之災，國中之難，非余獨嘆，眾皆悲之。今入蘭室，初承芳詞，得知神聖辭去，災難並起，是出何經典，可聞其證否？<br>　　主人曰：其文繁多，其證弘博。<br>　　金光明經云：「於其國土，雖有此經，未嘗流布，生捨離心，不樂聽聞，亦不供養、尊重讚歎。見四部眾，持經之人，亦復不能尊重，乃至供養。遂令我等，及餘眷屬，無量諸天，不得聞此，甚深妙法。背甘露味，失正法流，無有威光，及以勢力。增長惡趣，損減人天，墜生死河，乖涅槃路。世尊！我等四王，並諸眷屬，及藥叉等，見如斯事，捨其國土，無擁護心。非但我等，捨棄是王，亦有無量，守護國土，諸大善神，皆悉捨去。既捨離已，其國當有，種種災禍，喪失國位。一切人眾，皆無善心，唯有繫縛、殺害、瞋諍，互相讒諂，枉及無辜。疫病流行，彗星數出，兩日並現，薄蝕無恆，黑白二虹，表不祥相。星流地動，井內發聲，暴雨惡風，不依時節，常遭飢饉，苗實不成。多有他方，怨賊侵掠，國內人民，受諸苦惱，土地無有，所樂之處」。 大集經云：「佛法寶隱沒，鬚髮爪皆長，諸法亦忘失當時虛空中，大聲震於地，一切皆遍動，猶如水上輪。城壁碎落下，屋宇悉圮坼，樹林根枝葉，華葉果藥盡。唯除淨居天，欲界一切處，七味三精氣，損減無有餘，解脫諸善論，當時一切盡。所生華果味，稀少亦不美。諸有井泉池，一切盡枯涸，土地悉鹹鹵，剖裂成丘澗。諸山皆燋燃，天龍不降雨，苗稼皆枯死……生者皆死盡，餘草更不生。雨土皆昏闇，日月不現明，四方皆亢旱，數現諸惡瑞，十不善業道，貪瞋癡倍增。眾生於父母，視之如獐鹿，眾生及壽命，色力威樂減，遠離人天樂，皆悉墮惡道。如是不善業，惡王惡比丘，毀壞我正法，損減天人道，諸天善神王，悲愍眾生者，棄此濁惡國，皆悉向餘方」。<br> 仁王經云：「國土亂時，先鬼神亂，鬼神亂故萬民亂。賊來劫國，百姓亡喪，臣、君、太子、王子、百官，共生是非。天地怪異，二十八宿，星道日月，失時失度，多有賊起」，又云：「我今五眼，明見三世，一切國王，皆由過去世，侍五百佛，得為帝王主。是為一切、聖人羅漢，而為來生，彼國土中，作大利益。若王福盡時，一切聖人，皆為捨去。若一切聖人去時，七難必起」。<br>　　藥師經云：「若剎帝利、灌頂王等，災難起時，所謂人眾疾疫難、他國侵逼難、自界叛逆難、星宿變怪難、日月薄蝕難、非時風雨難、過時不雨難」。<br>　　仁王經云：「大王！吾今所化，百億須彌，百億日月，一一須彌，有四天下。其南閻浮提，有十六大國、五百中國、十千小國。其國土中，有七可畏難。一切國王，為是難故……云何為難？日月失度，時節反逆，或赤日出、黑日出，二三四五日出，或日蝕無光，或日輪一重、二三四五重輪現……為一難也。二十八宿失度，金星、彗星、輪星、鬼星、火星、水星、風星、刁星、南斗、北斗、五鎮大星、一切國主星、三公星、百官星，如是諸星，各各變現……為二難也。大火燒國，萬姓燒盡，或鬼火、龍火、天火、山神火、人火、樹木火、賊火，如是變怪……為三難也。大水漂沒百姓，時節反逆，冬雨夏雪，冬時雷電霹靂，六月雨冰霜雹，雨赤水、黑水、青水，雨土山、石山，雨沙礫石，江河逆流，浮山流石。如是變時……為四難也。大風吹殺萬姓，國土、山河、樹木，一時滅沒，非時大風、黑風、赤風、青風、天風、地風、火風、水風。如是變時……為五難也。天地國土亢陽，炎火洞燃，百草亢旱，五穀不登，土地赫燃，萬姓滅盡。如是變時……為六難也。四方賊來侵國，內外賊起，火賊、水賊、風賊、鬼賊，百姓荒亂，刀兵劫起。如是怪時……為七難也」。<br>　　大集經云：「若有國王，於無量世，修施戒慧，見我法滅，捨不擁護。如是所種，無量善根，悉皆滅失。其國當有，三不祥事，一者穀貴，二者兵革，三者疫病。一切善神，悉捨離之，其王教令，人不隨從，常為鄰國，之所侵嬈，暴火橫起，多惡風雨，暴水增長，吹漂人民，內外親戚，其共謀叛。其王不久，當遇重病，壽終之後，生大地獄中……如王夫人、太子、大臣、城主、柱師、郡守、宰官，亦復如是」。<br>　　夫四經文朗然，萬人誰疑！而盲瞽之輩，迷惑之人，妄信邪說，不辨正教。故、天下世上，於諸佛眾經，生捨離之心，無擁護之志，致善神聖人捨國去所。是以，惡鬼外道，成災致難矣。<br>　　客作色曰：後漢明帝悟金人之夢，得白馬之教。上宮太子誅守屋之逆，成寺塔之構。爾來，上自一人，下及萬民，崇佛像，專經卷，於是叡山、南都、園城、東寺、四海、一州、五畿、七道，佛經星羅，堂宇雲布。則鶖子之族，觀鷲頭之月；亦鶴勒之流，傳雞足之風。誰謂褊一代之教，廢三寶之跡乎？若云有證，願聞其詳。<br>　　主人喻曰：佛閣連甍，經藏接軒，僧如竹葦，侶似稻麻，崇重年增，尊貴日新。但法師諂曲，迷惑人倫，王臣不覺，不辨邪正。<br>　　仁王經云：「諸惡比丘，多求名利，於國王、太子、王子前，自說破佛法因緣、破國因緣。其王不別，信聽此語，橫作法制，不依佛戒，是為破佛、破國因緣」。<br>　　涅槃經云：「菩薩，於惡象等，心無恐怖；於惡知識，生怖畏心……為惡象殺，不至三趣；為惡友殺，必至三趣」。<br>　　法華經云：「惡世中比丘，邪智心諂曲，未得謂為得，我慢心充滿。或有阿練若，納衣在空閑，自謂行真道，輕賤人間者。貪著利養故，與白衣說法，為世所恭敬，如六通羅漢……常在大眾中，欲毀我等故，向國王大臣，婆羅門居士，及餘比丘眾，誹謗說我惡，謂是邪見人，說外道論議……濁劫惡世中，多有諸恐怖，惡鬼入其身，罵詈毀辱我……濁世惡比丘，不知佛方便，隨宜所說法，惡口而顰蹙，數數見擯出」。<br>　　涅槃經云：「我涅槃後，無量百歲，四道聖人，悉復涅槃。正法滅後，於像法中，當有比丘，似像持律，少讀誦經。貪嗜飲食，長養其身。雖著袈裟，猶如獵師，細視徐行，如貓伺鼠，常唱是言：我得羅漢……。外現賢善，內懷貪嫉。如受啞法，婆羅門等，實非沙門，現沙門像。邪見熾盛，誹謗正法」。<br>　　就文觀世，誠其然矣。不誡惡侶，何成善事！<br>　　客猶憤曰：明王因天地而成化，聖人察理非而治世。世上之僧侶者，天下之所歸也。若係惡侶，明王必不致信；倘非聖人，賢哲何為景仰？今既得聖賢之尊重，宜知必非可輕侮之龍象，何吐妄言，肆為誹謗。所謂惡比丘者究係誰人，願聞委細。<br>　　主人曰：後鳥羽院之御宇，有名法然者，著選擇集，破一代聖教，迷十方眾生。其選擇云：「道綽禪師、立聖道淨土二門，而捨聖道，正歸淨土之文……初聖道門者，就之有二……準之思之，應存密大，及以實大……。然則，今真言、佛心、天台、華嚴、三論、法相、地論、攝論，此等八家之意，正在此也……曇鸞法師往生論註云：『謹案龍樹菩薩十住毘婆沙云，菩薩求阿毘跋致，有二種道：一者難行道，二者易行道』……此中難行道者，即是聖道門也。易行道者，即是淨土門也……淨土宗學者，先須知此旨。設雖先學聖道門人，若於淨土門有其志者，須棄聖道，歸於淨土」。又云：「善導和尚、立正雜二行，捨雜行，歸正行之文。……第一讀誦雜行者，除上舉觀經等往生淨土經已外，於大小乘、顯密諸經受持讀誦，悉名讀誦雜行……第三禮拜雜行者，除上禮拜彌陀已外，於一切諸餘佛菩薩等，及諸世天等，禮拜恭敬，悉名禮拜雜行……私云：見此文，彌須捨雜修專，豈捨百即百生專修正行，堅執千中無一雜修雜行乎？行者善思量之」。<br>　　又云：「貞元入藏錄中，始自大般若經六百卷，終于法常住經，顯密大乘經總六百三十七部、二千八百八十三卷也。皆攝讀誦大乘之一句……當知，隨他之前，雖暫開定散門，隨自之後，還閉定散門。一開以後，永不閉者，唯是念佛一門」。又云：「念佛行者，必可具足三心之文。觀無量壽經云，同經疏云：『問曰：若有解行不同，邪雜人等，防外邪異見之難，或行一分二分，群賊等喚回者，即喻別解、別行、惡見人等』。私云：又此中言一切別解、別行、異學、異見等，是指聖道門」。又、最後結文云：「夫速欲離生死，二種勝法中，且閣聖道門，選入淨土門。欲入淨土門，正雜二行中，且拋諸雜行，應選歸正行」。<br>　　就此觀之，引曇鸞、道綽、善導之謬釋，建聖道淨土、難行易行之旨，以法華、真言等一代大乘，六百三十七部、二千八百八十三卷，一切諸佛菩薩及諸世天等，皆攝聖道、難行、雜行等，或捨、或閉、或閣、或拋。以此四字，迷惑一切；並稱三國聖僧、十方弟子，皆為群賊，令加罵詈。近則違背所依淨土三部經之「唯除五逆、誹謗正法」之誓文，遠則有乖于一代五時最為緊要之法華經第二「若人不信、毀謗此經……其人命終，入阿鼻獄」之誡文。<br>　　今論時已及末代，人非聖人，各各爭赴冥途，而忘歸正道。悲乎！蒙昧不辨。哀哉！徒迷邪信。故、上自國王，下及庶民，皆謂淨土三部經外無經，彌陀三尊外無佛。<br>　　而將傳教、義真、慈覺、智證等，或涉萬里波濤傳來之聖教，或巡一朝山川所崇之佛像，或於高山之巔，建華界以安置；或於深谷之底，作蓮宮以崇重。釋迦、藥師並輝，施威現當；虛空、地藏成化，被益生後。故、國主進郡鄉，以益燈燭之明；藩臣捨田園，以作供養之備。<br>　　然而，依法然之選擇，則忘其教主，徒貴西土之佛陀。拋付囑，擱東方之如來，棄一代五時之妙典，唯專四卷三部經典。是以，倘非彌陀之堂，悉止供佛之志；倘非念佛之徒，均無施僧之意。故、佛堂零落，瓦松煙老，僧坊荒廢，庭草露深。而人略無護惜之心，並廢建立之思。是以，住持聖僧，一往無返；守護善神，去而不來。是均由於法然之選擇，所以致之者也。悲哉！數十年間，百千萬人，受魔緣蕩弄，多迷於佛教。好其傍，忘其正，善神焉得不怒？捨其圓，嗜其偏，惡鬼焉得不逞？須知，當前要事，與其千祈萬禱，不如先禁此一凶也。<br>　　客更作色曰：我本師釋迦文講說，淨土三部經以來，曇鸞法師捨四論之講說，一心歸於淨土；道綽禪師擱涅槃之廣業，專弘西方之行；善導和尚拋雜行，立專修；慧心僧都集諸經要文，宗念佛一行。彌陀之貴重，誠有以也。更者，往生之人，已不知其數。其中，法然聖人，幼入比叡山，年十七，涉六十卷，並究八宗，具得大意。其外一切經論，反覆七遍，於章疏、傳記無不研看，智齊日月，德越先師。雖然，猶迷出離之趣，不辨涅槃之旨，故更博覽精研，深思遠慮，終至拋卻諸經，專修念佛。加之，蒙一夢之靈應，弘四裔之親疎，故或號勢至之化身，或稱善導之再誕。於是，十方貴賤，莫不低頭，一國男女，咸來頂禮。爾來，春秋推移，星霜相迭，然而不遜，疎釋尊之教，譏彌陀之文。何得以近年之災，歸罪聖代，強毀先師，更罵聖人。吹毛求疵，剪皮出血，由昔至今，從未見有惡言如是者，可畏可懼！罪業深重，科律難逃也。對座猶有所懼，吾其攜杖速歸矣！<br>　　主人笑而止之曰：蓼葉習辛，溷廁忘臭。以善言為惡言，指謗者為聖人，擬正師為惡侶。其迷誠深，其罪匪淺！曷就其事之起，一聞其詳乎？釋尊說法，一代五時之間，立先後，辨權實。而曇鸞、道綽、善導既就權忘實，依先捨後，實未探於佛教之淵底者也。其中，法然、雖汲其流，而不知其源。此何故？大乘經六百三十七部、二千八百八十三卷，並一切諸佛菩薩及諸世天等，盡謂加以捨閉閣拋，澆薄一切眾生善心，肆為私曲之說，全不理會佛經者也。妄語至極，惡口之罪，無以言喻，寧可不加痛責？人皆信其妄語，悉尊彼之選擇。故崇淨土三經，拋眾經，仰極樂之一佛，忘諸佛。誠是諸佛、諸經之怨敵，聖僧、眾人之讎寇也。由此邪教，廣弘八荒，周遍十方。<br>　　汝以為近年災難是往年之誤，其說牽強而可畏。聊引先例，以破汝迷。止觀第二引史記云：「周末有被髮袒身，不依禮度者」，弘決第二釋此文，引左傳曰，「初平王之東遷也，於伊川，見被髮者而祭於野。識者曰：不及百年，其禮先亡」取意。爰知，徵前顯，災後致。又、「阮籍逸才，蓬頭散帶，後公卿子孫皆學之。奴苟相辱者，方達自然；撙節兢持者，呼為田舍。是為司馬氏滅相」。<br>　　又案慈覺大師入唐巡禮記云：「唐武宗皇帝，會昌元年，敕令章敬寺鏡霜法師，於諸寺傳彌陀念佛之教。每寺三日，巡輪不絕。同二年，回鶻國軍兵等侵唐界。同三年，河北節度使忽起亂。其後，大蕃國更拒命，回鶻國重奪地。兵亂同秦項，災火起於邑里。何況武宗大破佛法，多滅寺塔。不能撥亂，遂以有事」。<br>　　以此思之，法然生當後鳥羽院御宇之建仁年中，彼時朝事，既在眼前，是則大唐之懲，重顯於吾朝者也。汝復何疑、汝復何怪！唯須捨凶歸善，截根塞源也。<br>　　客色稍霽曰：雖未究淵底，幸略明其趣。但由華洛以至柳營，釋門之樞楗在焉，佛家之棟梁在焉。然從未聞有進言、上奏者。以汝賤身，輒吐莠言，其情可諒，其理無謂。　　主人曰：予雖不才，忝學大乘。蒼蠅附驥尾而渡萬里，碧蘿懸松頭而延千尋。弟子、生為一佛之子，事諸經之王，何能見佛法衰微，不起哀惜心情？<br>　　其上，涅槃經云：「若善比丘，見壞法者，置不呵責、駈遣、舉處，當知是人，佛法中怨。若能駈遣、呵責、舉處，是我弟子，真聲聞也」。余身不足當善比丘，然實懼於「佛法中怨」之責，唯攝大綱，粗示一端。<br>　　更者，昔元仁年間，延曆、興福兩寺，數度奏請敕宣及教書，於大講堂禁沒法然選擇之印板，火而燬之，以報三世佛恩。法然墓所，亟交感神院廝役破毀。其弟子隆觀、聖光、成覺、薩生等，則予流放遠地，迄今仍未見赦免，何得云不曾奏聞也。<br>　　客則和色曰：輕經謗僧，不能僅論一人，然大乘經六百三十七部、二千八百八十三卷，並一切諸佛菩薩及諸世天等，俱付以捨閉閣拋四字，其詞其文，顯然在焉。即守此瑕瑾，成其誹謗，然係迷而言之者乎？悟而言之者乎？賢愚不辨，是非難定。但汝謂災難之起，悉由選擇，其詞盛，彌申其說。所詮，天下泰平，國土安穩，此君臣所樂，人民所思。夫國依法而昌，法因人而貴，國亡人滅，佛誰崇、法誰信乎？故應先祈國家，而後立佛法。若云有消災袪難之術，願聞焉。<br>　　主人曰：余至頑愚，不敢稱賢，唯就經文，略述所見。<br>　　夫治世之術，內外古今，其文夥矣，難於具舉。但入於佛道，嘗屢加思量，要以禁謗法之人，重正道之侶，為致國家安穩、天下泰平之道。<br>　　涅槃經云：「佛言：唯除一人，餘一切施，皆可讚歎。純陀問言：云何名為，唯除一人？佛言：如此經中，所說破戒。純陀復言：我今未解，唯願說之。佛語純陀言：破戒者謂一闡提，其餘在所，一切布施，皆可讚歎，獲大果報。純陀復問：一闡提者，其義云何？佛言：純陀！若有比丘，及比丘尼、優婆塞、優婆夷，發粗惡言，誹謗正法，造是重業，永不改悔，心無懺悔。如是等人，名為趣向，一闡提道。若犯四重，作五逆罪，自知定犯，如是重事，而心初無，怖畏懺悔，不肯發露。於彼正法，永無護惜、建立之心，毀訾輕賤，言多過咎。如是等人，亦名趣向，一闡提道。……唯除如此，一闡提輩，施其餘者，一切讚歎」。<br>　　又云：「我念往昔，於閻浮提，作大國王，名曰仙豫。愛念敬重，大乘經典，其心純善，無有粗惡、嫉妒慳悋。……善男子！我於爾時，心重大乘，聞婆羅門，誹謗方等，聞已即時，斷其命根。善男子！以是因緣，從是已來，不墮地獄」。又云：「如來昔為國王，行菩薩道時，斷絕爾所，婆羅門命」。又云：「殺有三種，謂下中上……下者蟻子，乃至一切畜生，唯除菩薩，示現生者……以下殺因緣，墮於地獄、畜生、餓鬼，具受下苦。何以故？是諸畜生，有微善根，是故殺者，具受罪報。中殺者，從凡夫人，至阿那含，是名為中，以是業因，墮於地獄、畜生、餓鬼，具受中苦。上殺者，父母乃至阿羅漢、辟支佛、畢定菩薩，墮於阿鼻，大地獄中。善男子！若有能殺，一闡提者，則不墮此，三種殺中。善男子！彼諸婆羅門等，一切皆是，一闡提也」。<br>　　仁王經云：「佛告波斯匿王……是故付囑諸國王，不付囑比丘、比丘尼……何以故？無王威力」。<br>　　涅槃經云：「今以無上正法，付囑諸王、大臣、宰相……及四部眾。毀正法者，……大臣、四部之眾，應當苦治」。又云：「佛告迦葉：以能護持，正法因緣，故得成就，是金剛身。……善男子！護持正法者，不受五戒，不修威儀，應持刀劍、弓箭、鉾槊」，又云：「若有受持，五戒之者，不得名為，大乘人也。不受五戒，為護正法，乃名大乘。護正法者，應當執持，刀劍器杖。雖持刀杖，我說是等，名曰持戒」。<br>　　又云：「善男子！過去之世，於此拘尸那城，有佛出世，號歡喜增益如來……佛涅槃後，正法住世，無量億歲，餘四十年，佛法未滅。爾時有一，持戒比丘，名曰覺德……爾時多有，破戒比丘，聞作是說，皆生惡心，執持刀杖，逼是法師。是時國王，名曰有德，聞是事已，為護法故，即便往至，說法者所，與是破戒，諸惡比丘，極共戰鬥，令說法者，得免危害。王於爾時，身被刀劍、鉾槊之瘡，體無完處，如芥子許。爾時覺德，尋讚王言：『善哉、善哉！王今真是，護正法者。當來之世，此身當為，無量法器』。王於是時，得聞法已，心大歡喜，尋即命終，生阿閦佛國，而為彼佛，作第一弟子。其王將從、人民、眷屬，有戰鬥者，有歡喜者，一切不退，菩提之心，命終悉生，阿閦佛國。覺德比丘，卻後壽終，亦得往生，阿閦佛國。而為彼佛，作聲聞眾中，第二弟子。若有正法欲盡時，應當如是，受持擁護。迦葉！爾時王者，則我身是。說法比丘，迦葉佛是。迦葉！護正法者，得如是等，無量果報。以是因緣，我於今日，得種種相，以自莊嚴，成法身不可壞身……佛告迦葉菩薩：是故護法，優婆塞等，應執持刀杖，擁護如是。善男子！我涅槃後，濁惡之世，國土荒亂，互相抄掠，人民飢餓。爾時多有，為飢餓故，發心出家，如是之人，名為禿人。是禿人輩，見護持正法，驅逐令出，若殺若害。是故我今，聽持戒人，依諸白衣，持刀杖者，以為伴侶。雖持刀杖，我說是等，名曰持戒。雖持刀杖，不應斷命」。<br>　　法華經云：「若人不信、毀謗此經，則斷一切、世間佛種……其人命終，入阿鼻獄」。<br>　　夫經文顯然，不待更加詞說。凡如法華經說，謗大乘經典者，勝無量五逆，故墮阿鼻大城，永無出期。如涅槃經，縱許五逆之供，不許謗法之施。殺蟻子者，必落三惡道；禁謗法者，定登不退位。所謂覺德是迦葉佛，有德則成釋迦佛。<br>　　法華、涅槃之經教，是一代五時之肝心也。其禁實重，誰不歸仰。而謗法之族，忘正道之人，更加依法然之選擇，愚癡盲瞽彌增。是以，或懷彼遺體，顯作木畫之像；或信彼妄說，刊讕言之書，弘之海內，揚之廓外。所仰則其家風，所施則其門弟。其間，或斷釋迦手指，結彌陀之印相；或改東方如來之鴈宇，居西土教主之鵝王；或止四百餘回之如法經，成西方淨土三部經；或停天台大師之講而為善導之講。如是群類，誠其難盡，是非破佛哉？是非破法哉？是非破僧哉？此等邪義均出於選擇也。<br>　　嗟呼、悲哉！背如來誠諦禁言。哀哉！隨愚侶迷惑之粗語。早思天下靜謐者，須斷國中謗法。<br>　　客曰：若欲斷止謗法之輩，若欲絕滅佛禁之違，可如彼經文行斬罪否？若然，殺害相加，罪業為何？<br>　　此則大集經云：「剃頭著袈裟，持戒及毀戒，天人可供養彼，則為供養我，是我子。若有撾打彼，則為打我子。若有罵辱彼，則為毀辱我」取意。可知，不論善惡，不別是非，於僧侶，可為供養，何為打辱其子，使其父悲哀乎？彼竹杖之害目連尊者，永沈無間之底。提婆達多之殺蓮華比丘尼，長吞阿鼻之焰。先證明如斯，後昆寧不知畏。誡彼謗法似矣，然如何又破禁言？此事難信，於意云何？<br>　　主人云：客明見經文，猶作斯言，心所不及乎？理有不通乎？所禁者全非佛子，唯惡彼謗法耳！夫釋迦以前佛教，雖有斬罪，能忍以後之經說，則止其施。若然，四海萬邦，一切四眾，不施於彼惡，而皆歸於此善，則難何從並起，災何由競來乎？<br>　　客則避席整襟曰：佛教旨趣紛歧，難究者如斯，不審多端，是非不明。唯法然聖人選擇出，謂諸佛、諸經、諸菩薩、諸天等，俱應捨閉閣拋，其文顯然。因之，聖人去國，善神捨所，天下飢渴，世上疫病。今主人廣引經文，明示理非，故妄執袪除，耳目明朗。所詮，國土泰平，天下安穩，乃上自一人，下及萬民，所好所樂者也。唯願早止一闡提之施，長致眾僧尼之供，佛海收寇，法山降賊，復為羲農之世，唐虞之國。然後，斟酌法水之深淺，崇重佛家之棟梁。<br>　　主人悅曰：鳩化為鷹，雀變為蛤，不亦悅哉！汝交蘭室之友，成麻畝之性。誠能鑒彼之難，專信此言，則風平浪靜，不日豐年。唯人心隨時而移，物性遇境而遷，譬如水中月波搖動，陣前劍光披靡。汝雖當下稱信，後或長忘。若欲求國土平安，祈現來福報，須速運情慮，急加對處。<br>　　所以者何？藥師經七難之內，五難已起，猶餘二難，即他國侵逼難、自界叛逆難未現。大集經三災之內，二災早現，一災未起，所謂兵革之災是也。金光明經中，種種災過，一一並起，僅他方怨賊、國內侵掠之災未露未出。仁王經七難之內，六難於今正盛，一難未現而已，所謂四方賊來侵國難是也。　　不僅此也，經文曰：「國土亂時，先鬼神亂，鬼神亂故萬民亂」。今就此文，具案事情，百鬼早亂，萬民多亡，先難甚明，後災何疑？若因惡法之咎，所餘之難並起競出，其時又當何如？帝王有國家而治天下，人臣領田園而活世上，而他方賊來，侵逼此國，自界叛逆，掠領其地，豈能不驚、豈能不亂乎？失國滅家，又將遁世何處？須知，汝欲求一身安堵，必先禱四表之靜謐。<br>　　更者，身在此世，須為來世畏。信邪教，尊謗法，其迷於是非，誠其可惡，然其歸佛之心宜有可憫。同為致力信心也，胡為妄崇邪義之詞乎？若不翻改執心，猶存曲意，必將早辭有為之鄉，長墮無間之獄。所以者何？大集經云：「若有國王，於無量世，修施戒慧，見我法滅，捨不擁護。如是所種，無量善根，悉皆滅失……其王不久，當遇重病，壽終之後，生大地獄中……如王夫人、太子、大臣、城主、柱師、郡守、宰官，亦復如是」。<br>　　仁王經云：「人壞佛教，無復孝子，六親不和，天神不祐，疾疫惡鬼，日來侵害，災怪首尾，連禍縱橫，死入地獄、餓鬼、畜生。若出為人，兵奴果報，如響如影，如人夜書，火滅字存。三界果報，亦復如是」。　　<br>　　法華經第二云：「若人不信、毀謗此經……其人命終，入阿鼻獄」。又、同第七卷不輕品云：「千劫於阿鼻地獄，受大苦惱」。涅槃經云：「遠離善友，不聞正法，住惡法者，是因緣故，沉沒在於阿鼻地獄。所受身形，縱橫八萬四千由延」。<br>　　博覽眾經，莫不以謗法為重。悲哉！皆離正法之門，深入邪法之獄。不亦愚乎！繫於邪義之綱，縛於謗教之網。受此朦霧之迷，沈彼盛焰之底，寧不知憂？寧不畏苦乎？汝其早改信仰之寸心，速歸實乘之一善。若然，則三界皆佛國，佛國焉衰？十方悉寶土，寶土焉壞？國不衰微，土不破壞，是身安全，是心禪定。此詞此言，須信之、須敬之！<br>　　客曰：為求今生後生，誰不當為謹慎，誰不為順從耶？閱此經文，佛語具在，誹謗之科至重，毀法之罪誠深。我信一佛而拋諸佛，重三部經而擱諸經，此本非曲意私語，實緣迷於先人妄說。十方諸人，當亦如是。今世勞苦心性，來生墮於阿鼻，其文甚明，其理至詳，烏可復疑！彌仰尊師之慈誨，益開愚頑之茅塞，自當速求對治，早致泰平，先安生前，更益歿後。非唯我信之，復當誡他人之誤。<br><br>　　立正安國論跋文<br>　　文應元年 太歲庚申勘之。此始自正嘉，文應元年畢。<br>　　昔正嘉元年 太歲丁巳八月二十三日、戌亥之時，見大地震而勘之。其後，文應元年 太歲庚申七月十六日，以之託於宿屋禪門，轉奉故最明寺居士大人。其後，文永元年 太歲甲子七月五日、大明星時，益知此災之根源。文應元年 太歲庚申至文永五年 太歲戊辰後之正月十八日，經九年，西方大蒙古國將襲我朝之牒狀至，又、同六年再傳牒狀。既見與諫文相符，準此思之，未來當亦然。此書為有徵之文。此非祇日蓮之力，法華經真文感應所至歟！<br>　　文永六年 太歲己巳十二月八日抄之。　　安國論述作由來<br>　　正嘉元年 太歲丁巳八月廿三日、戌亥之時，有超越前代之大地震。同二年 戊午八月一日、大風，同三年 己未大飢饉。正元元年 己未大疫病，同二年 庚申亙四季，大疫不止。萬民死者，超過大半。是以，國主驚惶，詔命內外典，修種種祈禱。雖爾，曾無一分之驗，飢疫等反見增長。<br>　　日蓮見得世間情況，粗考一切經，得知祈請無驗，凶惡反見增長之由，道理文證在焉。無已，造文一通，名「立正安國論」。文應元年 庚申七月十六日 辰時，託宿屋居士，進奏於故最明寺居士大人。此祇是為報國土之恩。其勘文之意，日本國天神七代、地神五代，百王百代，人王第卅代欽明天皇御宇，始由百濟國，以佛法渡來此國。至桓武天皇御宇，其中間五十餘代，二百六十餘年，其間雖有一切經並六宗，天台真言二宗未有之。桓武御宇，山階寺行表僧正弟子，有稱最澄之小僧 後號傳教大師，雖究極已前所渡之六宗並禪宗，猶云不適我意。聖武天皇御宇，大唐鑑真和尚攜來天台章疏，歷四十餘年而最澄始覽見之，佛法玄旨大體悟覺。最澄為思天長地久，延曆四年建立叡山，桓武天皇崇之，號天子本命道場，捨其六宗舊依，一向歸伏天台圓宗。<br>　　同延曆十三年遷長岡京，建平安城。同延曆廿一年正月十九日，於高雄寺，詔集南都七大寺六宗碩學，勤操、長耀等十四人共作辯論，以決勝負。六宗明匠不及一問答，閉口如鼻。華嚴宗之五教，法相宗之三時，三論宗之二藏、三時之所立，悉皆破了。非祇自宗破失，更知皆為謗法者。同廿九日，皇帝敕命詰之，十四人同作謝表，捧奉皇帝。其後，代代皇帝歸依叡山，超過孝子之事於父母，勝於黎民之仰畏王威。時或宣頒綸音，時或以非處理。尤以清和天皇，倚叡山慧亮和尚之法威，即天皇位。帝之外祖父九條右丞相，以誓狀奉於叡山。源右將軍為清和之末葉，鎌倉之成敗若不論其是非，違背叡山，豈不畏天命歟？<br>　　然、後鳥羽院御宇，建仁年中，有法然、大日之二增上慢者，惡鬼入其身，誑惑一國上下，舉朝作念佛者，人皆趣往禪宗。歸依山門者淺薄，國中法華真言之學者盡皆捨棄，故守護叡山之天照太神、正八幡宮、山王七社、國中守護之諸大善神，無法味可食，威光喪失，捨國土而去。惡鬼得便，而致災難。終至他國來破此國之先相出現，是所預言者也。又其後，文永元年 甲子七月五日，東方現彗星，餘光幾及全國土。此又為自始以來，世所未見之凶瑞。內外典學者，不知其凶瑞之根源，余彌增其悲歎。而諫文送出歷經九年，今年閏正月見大蒙古國之國書，與日蓮諫文相符，宛同契合。佛記云：「我滅度後，經一百餘年，阿育大王出世，弘我舍利」。周第四昭王御宇，太史蘇由記云：「一千年外，聲教令被此土」。聖德太子記云：「我滅度後，經二百餘年，可於山城國，立平安城」。天台大師記云：「我滅後，二百餘年已後，生東國，弘我正法」。皆果如記文。<br>　　日蓮見正嘉大地震，同大風、同飢饉，正元元年之大疫等，記云：「他國來破此國之先相也」。雖似自讚，若此國土毀壞，佛法破滅，復有何疑？<br>　　而今世之高僧等，是同意於謗法者也，亦是不知自宗之玄底者也。定必奉有敕宣及教書，將為制止凶惡而有所禱乎？若然，佛神更作瞋恚，國土破壞之事，必無可疑者矣。<br>　　日蓮於此對治之方，復有所知。除叡山外，日本國但唯一人耳！譬如日月之無二，聖人不並肩故。若此為妄言，日蓮當蒙所持法華經守護之十羅剎所治罰。茲所言者，是為國、為法、為人，非為我自身也。　　<br>　　復將與禪門對面，故告之。不用，定將有後悔。恐恐謹言。<br>　　文永五年 太歲戊辰四月五日　　　　　　　　　　日　　蓮　花押<br>　　　法鑒方丈　　　　　　　　　　　　　　　　　　　　　　　　<br><br>　　安國論別狀<br>　　立正安國論正本，富木大人有之，望書寫送來。富木大人歟。又。　　<br>　　五月廿六日　　　　　　　　　　　　　　日　　蓮　花押"
		},
		{
			"_id": "223",
			"name": "諸法實相抄",
			"context":
				"諸法實相抄<br><br>文永十年五月 五十二歲作<br>與最蓮法師日淨<br><br>日蓮記之<br><br>問云：法華經第一、方便品云：「諸法實相......本末究竟等」，此經文之意如何？<br>　　答云：是云：「下自地獄，上至佛界，十界依正之當體，不遺一法，<br>悉是妙法蓮華經之相」之經文也。若有依報，必住正報。釋云：「依報正報，<br>常宣妙經」。又云：「實相必諸法，諸法必十如，十如必十界，十界必身土」，又云：「阿鼻依正，全處極聖之自心；毘盧身土，不逾下凡之一念」，此等釋意分明也。誰生疑網？是以，法界之萬象無異於妙法蓮華經之五字。<br>　　云釋迦、多寶之二佛，亦是依妙法等五字，施其用之利益時，於事相顯作二佛，而在寶塔中頷首所定者。如是等之法門，日蓮以外無一人道出。天台、妙樂、傳教等，心雖知之，而未出於言，秘藏胸中，自有其道理。是無付囑故，時未至故，非為佛之久遠弟子故。<br>　　地涌菩薩中之上首唱導、上行無邊行等菩薩以外，無人於末法之始五百年出現，弘揚法體之妙法蓮華經五字，更無作顯寶塔中二佛並座之儀式者也。此即本門壽量品事之一念三千之法門故也。<br>　　是以，所云釋迦、多寶二佛，仍是用之佛也，妙法蓮華經方為本佛。經云：「如來秘密神通之力」者是也。如來秘密是體之三身，為本佛；神通之力是用之三身，為佛。凡夫是體之三身，為本佛；佛是用之三身，為佛。<br>　　然而，人莫不思釋迦佛於我等眾生言，乃具主師親三德者，其實不然，使佛蒙得三德者，凡夫也。其故，天台之釋如來云：「如來者，十方三世諸佛，二佛、三佛、本佛、佛之通號也」。此釋中云本佛者，凡夫也；佛者，佛也。然因迷悟之不同而有眾生與佛之異，眾生不知俱體、俱用之三身也。<br>　　是以，舉十界諸法而說實相。實相云者，妙法蓮華經之異名也。諸法即云妙法蓮華經也。地獄顯地獄之相，是云實相。變餓鬼則非地獄之相。佛顯佛相，凡夫顯凡夫相。萬法當體之相，是云妙法蓮華經之當體，此稱諸法實相也。天台云：「實相深理，本有之妙法蓮華經」取意。此釋之意，乃實相之名附于門而言之者也；而云「本有之妙法蓮華經」者，本門上之法門也。此釋希於心中善加體會。<br>　　日蓮生於末法，先於上行菩薩，將應由其所弘之妙法，稍稍弘之；將其所應造顯本門壽量品之古佛釋迦佛、門寶塔品時涌出之多寶佛、涌出品時出現之菩薩等，先為造顯之事，有逾于予之分際。雖憎日蓮，然焉能及於予之內證耶！是以，使如此日蓮遠流此島，其罪雖經無量劫亦不覺能盡者也。譬喻品云：「若說其罪，窮劫不盡」者此也。<br>　　又供養日蓮，進而為日蓮弟子檀那之事，其功德雖以佛之智慧，亦所難量。經云：「以佛智慧，籌量多少，不得其邊」。作地涌菩薩之魁首、日<br>蓮一人耳，當係入於地涌菩薩之數者乎！若日蓮入於地涌菩薩之數內，則日蓮弟子檀那，豈得不為地涌之流類耶？經云：「能竊為一人，說法華經，乃至一句，當知是人，則如來使，如來所遣，行如來事」。此豈係說別人之事者耶？<br>　　人之譽我者甚，則我心益堅而足以任艱巨，此是起自譽美之言者也。<br>　　生於末法弘揚法華經之行者，有三類敵人而及於流罪死罪，然而忍之而竟弘之者，釋迦佛當以衣覆之，諸天致其供養，或肩擔，或背負；是大善根者，一切眾生之大導師也。釋迦佛、多寶佛、十方諸佛、菩薩、天神七代、地神五代之諸神、鬼子母神、十羅剎女、四大天王、梵天、帝釋、閻魔法王、水神、風神、山神、海神、大日如來、普賢、文殊、日月等諸尊，悉加稱讚，是以忍得無量大難。蒙譽則不顧己身之損，受譏則不計己身之毀，斯乃凡夫之常也。<br>　　此度，務必發大信心，長作法華經之行者，永為日蓮之一門。若與日蓮同意，當是地涌菩薩。既為地涌菩薩，其屬釋尊久遠弟子之事，豈容致疑？經云：「我從久遠來，教化是等眾」者，此也。<br>　　末法得弘妙法蓮華經五字者，不分男女，皆是地涌菩薩之出現，若不然，題目難唱也。日蓮一人，首唱南無妙法蓮華經，而二人、三人、百人，乃次第傳唱。未來亦當如此，此豈非地涌之義耶！更何況廣宣流布之時，日本一同唱奉南無妙法蓮華經之事，乃如以大地為的，是必然者也。<br>　　總之，須獻身於法華經而名聲普聞也。釋迦佛、多寶佛、十方諸佛、菩薩集於虛空，二佛並座頷首所定者，非為別事，唯以末法之「令法久住」故耳。多寶佛既分半座以奉釋迦如來，顯揚妙法蓮華經之旛，其定以釋迦、多寶二佛為大將之事，豈得為虛偽者耶？一切是為使我等眾生成佛之合議也。日蓮雖未居其座，拜見經文，無絲毫陰翳。或亦曾列其座者耶？因是凡夫，不知過去。見我現在是法華經行者，又未來決定「當詣道場」，以是推量過去，當是曾列座於虛空會者歟！三世非各別。如是思來，雖是流人，猶不勝喜悅！喜亦流淚，痛亦流淚，淚通於善惡。<br>　　彼千人之阿羅漢，思佛而流淚，而文殊師利菩薩流淚之中唱妙法蓮華經，千人阿羅漢中之阿難尊者流淚之中，答稱「如是我聞」。其餘之九百九十九人，以淚為硯水，在「如是我聞」上，加書「妙法蓮華經」。今、日蓮亦如是。成得此身，亦祇為弘傳妙法蓮華經五字七字之故。釋迦佛、多寶佛，為未來、日本國一切眾生而留置之妙法蓮華經也，亦「如是我聞」之故。思索現在之大難固是淚水，想及未來成佛之喜悅，亦是淚水不止。<br>　　蟲鳴鳥啼而無淚，日蓮雖不啼，而淚流難禁。此淚不關世間之事，但祇為法華經故，或亦可稱甘露之淚乎！涅槃經有云，父母、兄弟、妻兒、眷屬別離時所流之淚，多於四大海之水，而為佛法卻不見流得一滴。能為法華經行者，是由過去之宿習。同為草木，若能製作為佛，亦是宿緣。雖是作佛，祇是權佛，亦是由於宿業。<br>　　此文所書乃日蓮重要法門，希善加理解，有得於心。須信一閻浮提第一之御本尊。勉之、勉之！信心堅強，必蒙三佛守護。須勤勵行學二道，行學絕則佛法滅。我以自行，亦復教化他人，行學發自信心。若有力，雖一文一句，可為他人道之。南無妙法蓮華經、南無妙法蓮華經。恐恐謹言。<br>　　五月十七日　　　　　　　　　　　　　　日　　蓮　花押追啟　日蓮相承之法門，前曾書奉，而今此文更記有重要之事，乃有不可思議之契約者乎？是六萬恆沙之上首，上行等四菩薩之變化耶？必有其故矣！總之，日蓮當身之法門舉以傳授，日蓮莫非六萬恆沙地涌菩薩之眷屬耶！因是唱奉南無妙法蓮華經，欲盡度日本國男女者也。經不曾云：「一名上行......唱導之師」者乎？誠是深負宿緣而為余弟子者也。此文希秘之，所書為日蓮己證之法門等也，畢。<br>　　　覆最蓮法師"
		},
		{
			"_id": "224",
			"name": "十八圓滿抄",
			"context":
				"十八圓滿抄<br><br>　　　　　　　　　　　　　　　　　　　　日　　蓮　記之<br>　　問云：十八圓滿之法門，其出處如何？<br>　　答云：源起自「蓮」之一字也。<br>　　問云：此法門有見其「釋」耶？<br>　　答云：見於傳教大師「修禪寺相傳日記」。此法門是當世天台宗之奧義。秘之、秘之！<br>　　問云：十八圓滿之名目如何？<br>　　答云：一是理性圓滿、二是修行圓滿、三是化用圓滿、四是果海圓滿、五是相即圓滿、六是諸教圓滿、七是一念圓滿、八是事理圓滿、九是功德圓滿、十是諸位圓滿、十一是種子圓滿、十二是權實圓滿、十三是諸相圓滿、十四是俗諦圓滿、十五是內外圓滿、十六是觀心圓滿、十七是寂照圓滿、十八是不思議圓滿 已上。<br>　　問云：其意如何？<br>　　答云：此事，傳教大師釋云：<br>　　次、「蓮」之五重玄者，蓮者名自華因成果之義。蓮名，十八圓滿故名蓮。<br> 一是理性圓滿。謂萬法悉歸真如法性之實理。實性之理，萬法圓滿，故指理性為蓮。<br>　　二是修行圓滿。謂修行有相無相之二行，萬行圓滿，故修行為蓮。<br>　　三是化用圓滿。謂心性之本理，有諸法之因分，由此因分具化他之用，故名蓮。<br>　　四是果海圓滿。尋諸法自性，悉捨本性，成無作三身。法無非無作三身，故名蓮。<br>　　五是相即圓滿。謂煩惱之自性，全與菩提一體不二，故為蓮。<br>　　六是諸教圓滿。諸佛內證之本蓮，具足諸教，更無闕減故。<br>　　七是一念圓滿。謂根塵相對，一念心起，具三千世間故。<br>　　八是事理圓滿。一法當體，而二不二，無闕減具足故。<br>　　九是功德圓滿。謂妙法蓮華經具萬行功德，有三力之勝能故。<br>　　十是諸位圓滿。但點一心，六即圓滿故。<br>　　十一是種子圓滿。一切眾生之心性，本具成佛種子。權教無種子圓滿故，不說皆成佛道之旨，故無蓮義。<br>　　十二是權實圓滿。謂法華實證之時，即實而權，即權而實，權實相即，無闕減故；圓滿法既具三身，故諸佛常演說法。<br>　　十三是諸相圓滿。謂一一相中，皆具八相；一切諸法，常唱八相。<br>　　十四是俗諦圓滿。謂十界百界，乃至三千之本性常住不滅，不動本位，當體即理故。<br>　　十五是內外圓滿。謂非情外器，具內六情；有情數中，亦具非情。餘教不說內外圓滿，故不能草木成佛。草木不能成佛，故亦不名蓮。<br>　　十六是觀心圓滿。六塵六作，常觀心相，更非餘義故。<br>　　十七是寂照圓滿。文云：「法性寂然名止，寂而常照名觀」。<br>　　十八是不思議圓滿。謂細尋諸法自性，非有非無，絕諸情量，亦無三千三觀，並寂照等相。大分深義、本來不思議，故名為蓮也。<br>　　以此十八圓滿義，詳細思量經意，遂知法華經之勝能，並觀心之本義，實由蓮義。二乘、惡人、草木等之成佛，及久遠塵點等，離於蓮德，復有何義哉！<br>　　座主傳云：「尋玄朗師之正決，以十九圓滿名為蓮，所謂加當體圓滿。當體圓滿者，當體之蓮華也。謂諸法自性清淨，離於染濁，自本名蓮。依一經說，一切眾生心間，有八葉蓮華，男子向上，女子向下。至成佛期，設雖女人，心間蓮花，速還向上。然今之蓮，若就佛意言，本性清淨，是當體之蓮。若就機情，此蓮華是，譬喻之蓮」。 次、蓮體者，於體有多種。一、德體之蓮，謂本性之三諦為蓮之體。二、本性之蓮體，三千諸法，從本已來，當體不動為蓮體。三、果海真善之體，一切諸法，本是三身，住寂光土；設雖一法，不離三身，故以三身果為蓮體。四、大分真如之體，謂不變、隨緣之二種真如，並名證分真如；不分本、寂照等相，諸法自性不可思議為蓮體。<br>　　次、蓮宗者，果海上之因果。和尚云：「六即次位，妙法蓮華經五字之中，正在蓮字。蓮門五重玄中，正起於蓮字」。所以者何？理即名本性。本性真如，理性圓滿，故理即名蓮。住果海本性之解行證位，名果海次位。智者大師以自解佛乘之內證，明見經旨，於蓮義建立六即次位。故、文云：「此六即義，起自一家」。然依始覺之理，指「在纏真如」為理即，妙覺證理名「出纏真如」。正為出纏，修諸萬行故，法性理上之因果，故亦名蓮宗。蓮有六勝能。一自性清淨，不染泥濁 理即。二華台實三種，具足無減 名字即，解了諸法即是三諦故。三初自種子至成實，華台實三種，相續不斷 觀行即，念念相續修無廢故。四在華葉中未熟實，似真實 相似即。五花開蓮現 分真即。六花落蓮成 究竟即。以此義故，六即深義源出蓮字。<br>　　次、蓮用者，由六即圓滿德，常施化用故。<br>　　次、蓮教者，住本有三身果海之蓮性，常說淨法，八相成道，四句成利。和尚云：「證道八相，是無作三身故，四句成道，在蓮教處。只指無作三身，為本覺蓮。住此本蓮，常唱八相，常作四句成道故也」已上。<br>　　見修禪寺相傳日記，於妙法蓮華經五字，各各為五重玄 蓮字五重玄義如此，餘略之。日蓮案云，依此相傳之義，可見萬法之根源，一心三觀、一念三千、三諦、六即、境智圓融、本所詮，源起自「蓮」之一字也。<br>　　問云：總說之五重玄如何？<br>　　答云：總說之五重玄者，妙法蓮華經五字即五重玄也。妙為名，法為體，蓮為宗，華為用，經為教也。又、總說之五重玄有二種。一是佛意之五重玄，二是機情之五重玄。<br>　　佛意之五重玄者，諸佛內證，具五眼體，即妙法蓮華經五字也。佛眼是妙，法眼是法，慧眼是蓮，天眼是華，肉眼是經。妙者名自不思議故，真空冥寂是佛眼。法名分別，法眼是假，分別之形也。慧眼是空，果體為蓮。華為用，故名天眼，神通化用也。經在破迷之義，以迷為所對，故名肉眼。佛智之內證，具五眼即五字也。五字又五重玄，故名佛智之五重玄。亦五眼即五智也。法界體性智是佛眼，大圓鏡智是法眼，平等性智是慧眼，妙觀察智是天眼，成所作智是肉眼。<br>　　問：天台一家立此五智者耶？<br>　　答：既立九識，故可立五智。前五識是成所作智，第六識是妙觀察智，第七識是平等性智，第八識是大圓鏡智，第九識是法界體性智矣。<br>　　次、機情之五重玄者，為機所說之妙法蓮華經，即是機情之五重玄也。就首題之五字，有五重之一心三觀。傳云：<br>　　妙　不思議之一心三觀　　天真獨朗故不思議。<br>　　法　圓融之一心三觀　　　理性圓融總成九箇。 　蓮　得意之一心三觀　　　果位。<br>　　華　複疏之一心三觀　　　本覺修行。<br>　　經　易解之一心三觀　　　教談。<br>　　玄文第二舉此五重，茲略釋之。不思議之一心三觀者，智者己證之法體，理非造作本有之分。三諦無名相，強以名相說之，故名不思議。圓融之一心三觀者，理性法界處，本來已有三諦之理，互為圓融成九箇。得意之一心三觀者，不思議及圓融之一心三觀，非凡心所及，但以聖智自受用之德，可為量知，故名得意。複疏之一心三觀者，無作三諦，遍一切法，本性常住，不同於理性之圓融，故名複疏。易解之一心三觀者，三諦圓融等義難知，姑就次第以分別其義，故名易解。此名附文之五重。<br>　　次依本意，亦有五重之三觀。一是三觀一心 入寂門之機　，二是一心三觀 入照門之機　，三是住果還之一心三觀。有上機，聞知識說「一切法皆是佛法」，即開真理。入真以後，為極觀而修一心三觀。四是為果行因之一心三觀。謂、聞果位<br>究竟之妙果，為得此果，修種種三觀。五是付法之一心三觀，聞五時八教等種種教門，以此教義，入心修觀，故名付法。山家云 塔中言：「亦授立行相，修三千三觀妙行，由解行精微，深入自證門。我領汝證相，法性寂然名止，寂而常照名觀」。<br>　　問云：天真獨朗之止觀時，立一念三千、一心三觀之義耶？<br>　　答云：兩師之傳不同。座主云：「天真獨朗者，一念三千觀是也。山家師云：『一念三千，是指南矣』。一念三千者，非一心生三千，非一心具三千，三千非並立，非次第，故名理非造作」。和尚云：「於天真獨朗亦可有多種......中所明不變真如，亦天真。但、大師本意，天真獨朗止觀者，亡三千三觀相，絕一心一念義，此時無解無行。經教行證三箇次第之時，於行門建立一念三千觀。故於十章第七處，始明觀法是因果階級意......大師內證傳中，第三止觀，無傳轉義。故知，證分止觀，不傳別法也。今、止觀始終所緣，諸事皆是教行所攝，非實證分。開元符州玄師相傳云：『以言傳之時，行證共成教。以心觀之時，教證成行體。以證傳之時，教行亦不可思議也』。後學此語留心，更勿忘失。宛此宗本意，立教元旨也矣。和尚貞元本義，源出自此也矣」。<br>　　問云：天真獨朗之法，當於滅後何時流布哉？<br>　　答云：於像法時可為弘通。<br>　　問云：於末法時，須流布之法，其名目如何？<br>　　答云：日蓮己心相承之秘法，可顯於此答。所謂南無妙法蓮華經是也。<br>　　問云：其證文如何？<br>　　答云：神力品云：「爾時佛告，上行等菩薩......以要言之......宣示顯說」。天台大師云：「從爾時佛告上行下，是第三結要付囑」，又云：「經中要說，要在四事」、「總結一經，唯四而已。撮其樞柄，而授與之」。<br>　　問云：今文是授與上行菩薩之文也，汝何故云己心相承之秘法耶？<br>　　答云：上行菩薩弘通之秘法，日蓮先為立而弘之，非當於其身之意乎？代理上行菩薩之一分也。　所詮，入於末法，天真獨朗之法門，無其益矣，可用於助行耳。正行唯南無妙法蓮華經也。傳教大師云：「天台大師，信順釋迦，助法華宗，敷揚震旦。叡山一家，相承天台，助法華宗，弘通日本」。<br>　　今、日蓮以塔中相承之南無妙法蓮華經七字，末法時弘通日本國，是豈非時國相應之佛法耶？入末法，弘天真獨朗之法以為正行之人，必墮無間大城無疑。<br>　　汝捨多年權宗，作日蓮弟子，是真實「時國相應」之智人也。總之，我之弟子等，須如我之修行正理。雖作智者、學匠之身，若墜地獄，有何意義。所詮，時時念念，須唱南無妙法蓮華經也。<br>　　以上所舉法門，既所知曉，特為書奉者，以十八圓滿等法門須善加體會。又、當體蓮華之相承等日蓮己證之法門等，如前之所書奉。詳細如修禪寺相傳日記，天台宗之奧義，無踰於此者矣。一心三觀、一念三千之極理，不出妙法蓮華經之一言，勿可忘失、勿可忘失！<br>　　傳教大師云：「和尚有慈悲，傳一心三觀於一言」，玄旨傳云：「一言妙旨，一教玄義」。壽量品云：「每自作是念，以何令眾生，得入無上道，速成就佛身」。每自作是念之「念」者，一念三千、生佛本有之一念也。秘之、秘之！恐恐謹言。<br>　　弘安三年十一月三日　　　　　　　　　　日　　蓮　花押<br>　　　送最蓮法師"
		},
		{
			"_id": "225",
			"name": "致六郎恆長函",
			"context":
				"致六郎恆長函<br>（六郎恆長御消息）<br>文永元年九月　四十三歲作<br>與南部六郎恆長<br>於安房<br>別名：念佛無間二義<br><br>　　所詮，云念佛是無間地獄之義有二：一指念佛者云無間地獄者，是由於日本國一切念佛眾之元祖法然上人之選擇集，除淨土三部以外，將一代聖教，所謂法華經、大日經、大般若經等一切大小之經，書作悉須捨閉閣拋。<br>　　就此，上人舉奉為龜鑑之淨土三部經中，雙觀經有云，阿彌陀佛之因位，法藏比丘所立四十八願云：「唯除五逆、誹謗正法」。而法然上人雖亦入於「乃至十念」之中，然書稱「閉法華經之門」，豈非是阿彌陀佛之本願所遺漏之人耶？其弟子、其檀那等亦如是。<br>　　法華經文有云：「若人不信......其人命終，入阿鼻獄」。阿彌陀佛之本願、法華經文，倘是真實，法然上人非墮無間地獄之人耶？一切經之性相，定云：「師墮則弟子墮，弟子墮則檀那墮」。譬如謀叛者之子弟從者然。如有不審，可見選擇集 此其一。<br>　　二云念佛無間地獄者，法華經之序分、無量義經云：「以方便力，四十餘年，未顯真實」，次下之文云：「過無量無邊......終不得成、無上菩提」。指自佛初成道時，至白鷺池邊之年數為四十餘年，舉其間所說一切經為未顯真實。一切經中大部之經四部，內有言「次說方等十二部經」，包括念佛者所信仰之三部經，而前引無量義經舉謂此等皆非真實。　　次、法華經云：「世尊法久後，要當說真實」者，是對念佛等之不真實，而說南無妙法蓮華經為真實之文也。次下云：「佛自住大乘......若以小乘化，乃至於一人，我則墮慳貪，此事為不可」。<br>　　此文之意是謂，佛若將法華經秘藏胸中，祇以觀經念佛等四十餘年之經授人，默止而不說法華經，是為慳貪者，將墮三惡道也。可見佛如一生唯行念佛，不移於法華經猶須墮地獄，況末代凡夫祇唱南無阿彌陀佛，而度一生，不移於法華經，不唱南無妙法蓮華經者，能免於三惡道耶！<br>　　第二卷云：「今此三界」等。此文是日本國六十六國、二島之大地，乃教主釋尊之領土也。娑婆亦如是，全非阿彌陀之領地。又云：「其中眾生，悉是吾子」。日本國四十九億九萬四千八百二十八人之男女，雖各有父母，尋其詮，悉是教主釋尊之子也。三千餘社之大小神祇，亦是釋尊之子，全非阿彌陀佛之子也。<br>　　文永元年甲子九月　日　　　　　　　　　日　　蓮　花押<br>　　　南部六郎恆長大"
		},
		{
			"_id": "226",
			"name": "覆波木井三郎書",
			"context":
				"覆波木井三郎書<br>（波木井三郎御殿返事）<br>文永十年八月　五十二歲作<br>與南部六郎三郎<br><br>　鎌倉有筑後法師、辨阿闍梨、大進阿闍梨等小僧，可招來敬禮之而共談論。重要法門等粗粗道之。彼等於日本尚未流布之大法少少聞得，堪為學問之資也。<br>　　來鴻曰：「不審得為袪除，如疾風吹散重雲，而見明月。但此法門，當世之人，不論上下，難於信心，其故修行佛法，應是『現世安穩，後生善處』」。又云：「而日蓮法師，雖稱法華經行者，留難實多，當知是未適于佛意者乎」？<br>　　但此邪難，是由先業，蒙咎在後，不可始為之驚！其故，見聞法華經文，入末法如教修行法華經者，多有留難之事，經文赫赫在焉！有眼者何得不見？所謂法華經第四云：「如來現在，猶多怨嫉，況滅度後」，又、第五卷云：「一切世間，多怨難信」，又云：「有諸無智人，惡口罵詈等，及加刀杖者」，又云：「惡世中比丘」，又云：「或有阿練若，納衣在空閑......與白衣說法，為世所恭敬，如六通羅漢」，又云：「常在大眾中，欲毀我等故，向國王大臣、婆羅門居士，及餘比丘眾，誹謗說我惡」，又云：「惡鬼入其身，罵詈毀辱我」，又云：「數數見擯出」。<br>　　大涅槃經云：「有一闡提，作羅漢像，住於空處，誹謗方等、大乘經典。諸凡夫人，見已皆謂：真阿羅漢，是大菩薩」，又云：「正法滅後，於像法中，當有比丘，似像持律，少讀誦經，貪嗜飲食，長養其身。雖著袈裟，猶如獵師，細視徐行，如貓伺鼠」。又、般泥洹經云：「有似阿羅漢一闡提......」。<br>　　予捧持此明鏡，照向日本國，無一分之隱而浮現焉！<br>　　「或有阿練若，納衣在空閑」者，是何人歟？「為世所恭敬，如六通羅漢」者，又是何人歟？「諸凡夫人，見已皆謂：真阿羅漢，是大菩薩」者，此又誰歟？「持律，少讀誦經」又如何？<br>　　如是經文，以佛眼照見末法之始，當世如無此等之人，世尊難辭謬亂矣。則此本二門與雙林之常住，誰人信用之耶！今、日蓮為顯佛語之真實，對照日本，讀誦此經，「或有阿練若，住於空處」等，是云建長寺、壽福寺、極樂寺、建仁寺、東福寺等之日本國禪、律、念佛等之諸寺也。是等魔寺是欲破比叡山等法華、天台等之佛寺而出現者也。「納衣、持律」等是云，當世著五、七、九條袈裟之持齋等也。「為世所恭敬，是大菩薩」者，道隆、良觀、聖一等也。「世」者是云，當世之國主等也。<br>「有諸無智人」、「諸凡夫人」等者，日本國中上下萬人也。<br>　　日蓮是凡夫故，不信佛教，但於此事，如手觸水火，當下可知。但、經云，有法華經行者，必遭惡口、罵詈、刀杖、擯出等。以此經文對照世間，無有一人是當於法華經之行者也。誰為法華經行者？敵人雖有之矣，法華經之持者則無也。如有東而無西、有天而無地，佛語成妄語，如何？予雖似自讚，勘出此人，扶持佛語，所謂日蓮法師是也。<br>　　其上，佛於不輕品，引自身過去之現證云：「爾時有一菩薩比丘，名常不輕」，又云：「惡口罵詈等」，又云：「或以杖木瓦石，而打擲之」。此是釋尊，引述自身過去因位之所行，以勸勵末法之始者也。不輕菩薩既已為法華經，蒙受杖木，頓登妙覺之極位。日蓮以此經故，現身被刀杖，二度遭遠流，當來之妙果，豈可有疑！<br>　　如來滅後，四依大士，出世正像，欲弘通此經時，猶多留難。所謂付法藏第二十之提婆菩薩，第二十五之師子尊者等，或斷命，或斬首。第八之佛馱密多，第十三之龍樹菩薩等，捧持紅旗，立於王城門前，或七年，<br>或十二年。竺道生流逐蘇山，法祖受害，法道三藏面烙火印，慧遠法師受帝呵責，天台大師對論南北十師，傳教大師破六宗邪見。此等皆依當時王之賢愚而見用否，其弘通全非合於佛意。正像猶如是，何況及於末法。既為法華經而蒙咎，乃幸中之幸，以瓦礫而易金銀者，是矣！<br>　　但、令人歎息者，仁王經云：「聖人去時，七難必起」。七難者，所謂大旱魃、大兵亂等是也。最勝王經云：「由愛敬惡人，治罰善人故，星宿及風雨，皆不以時行」。所愛「惡人」，誰人乎？上所舉諸惡僧是也。治罰之「善人」，誰人乎？上所舉「數數見擯出」者也。「星宿」者，此二十餘年之天變地妖等是也。倘如經文，流放日蓮，是國土滅亡之先兆也。加之此等情由，早在蒙咎之前即已勘知，所謂立正安國論是也。誰能疑之？是以為歎。<br>　　但佛滅後，於今二千二百二十二年。正法一千年間，龍樹、天親等為佛使而弘法。雖然，弘通者但唯小、權二教，尚未弘通實大乘。入於像法五百年，天台大師出現漢土，論破南北邪義，建立正義，所謂教門五時，觀門一念三千是也。舉國號小釋迦。雖然，於圓定、圓慧，弘宣之矣，圓戒猶未弘之。　　佛滅後，入一千八百年，日本傳教大師出現於世，自欽明已來二百餘年間之六宗邪義，悉破失之。更者，將天台所未弘之圓頓戒，亦弘宣之，所謂叡山圓頓大戒是也。<br>　　而佛滅後，二千餘年，三朝之間，寺院雖多達數萬，而本門教主之寺塔、地涌千界菩薩所別授與之妙法蓮華經五字，尚未弘通。有須弘通之經文，而無國土，是時機未至之故歟？<br>　　佛記云：「我滅度後，後五百歲中，廣宣流布，於閻浮提，無令斷絕」，天台記云：「後五百歲，遠沾妙道」，傳教大師記云：「正像稍過已，末法太有近。法華一乘機，今正是其時」。此等之經釋，指示末法之始也。<br>　　外道記云：「我滅後當一百年，佛出世」。儒家記云：「一千年後，佛法渡漢土」。如是凡人之記文，尚合如符契，況傳教、天台乎！況釋迦多寶之金口明言乎！當知，所餘本門教主妙法之五字，流布一閻浮提之事，無可疑者矣！<br>　　但、多度從日蓮法師聞此之人，於值此度之大難後，竟亦有捨之者矣！貴君聞此不過一兩度，一時二時耳，然聞得猶未捨此法門而持續信心，此斷非祇是今生之事也。妙樂大師云：「故知末代，一時得聞，聞已生信，事須宿種」，又云：「運居像末，矚此真文。自非宿植妙因，誠為難遇」。法華經云：「過去供養十萬億佛之人，生人間，信此法華」取意。又、涅槃經云：「熙連一恆供養人，生此惡世信此經」取意。<br>　　阿闍世王雖是殺父錮母之惡人，然來至涅槃經之座，聽聞法華經，不僅現世惡瘡治癒，且延壽四十年，終得無根初住之佛記。提婆達多是閻浮第一之一闡提人，雖為一代聖教所棄，然值此經，蒙授與天王如來記。以此推見，末代惡人等之成佛與不成佛，非依於罪之輕重，實繫於對此經之信或不信耳。<br>　　而貴君是武士之家臣，晝夜殺生之惡人也。不棄家室，來至此所，欲以何術，而得脫於三惡道耶？善須思之。法華經之心云：「當位即妙，不改本位」，不捨罪業，而成佛道也。天台云：「他經但記善、不記惡......<br>今經皆記」。妙樂云：「唯圓教意，逆即是順，自餘三教，逆順定故」。爾前分分得道有無之事，雖應記之，但為知名目者道之也。然、弟子中已有大致受得此教者，可召來此輩略為聽聞，容於其時另為詳書。恐恐謹言。<br>　　文永十年太歲癸酉八月三日　　　　　　　日　　蓮　花押<br>　　　覆甲斐國南部六郎三郎大人"
		},
		{
			"_id": "227",
			"name": "致南部六郎書",
			"context":
				"致南部六郎書<br>（南部六郎書御殿書）<br>別名：國家謗法事<br><br>　　睡獅，手不撓之則不瞋；急流，不立竿則不生浪。不呵責謗法，則無留難。<br>　　「若善比丘，見壞法者，置不呵責」，於其「置」字，倘不知畏，今者或吉，請觀其後，無間地獄無疑。故、南岳大師之四安樂行云：「若有菩薩，將護惡人，不能治罰，令其長惡，惱亂善人，敗壞正法，此人實非菩薩。外現詐侮，常作是<br>言：『我行忍辱』。其人命終，與諸惡人，俱墮地獄」。十輪經云：「若誹謗者，不應共住，亦不應親近。若親近共住者，即趣阿鼻地獄」。入栴檀之林，手不折枝，其身自薰。親近誹謗者，所修善根悉滅，俱墮落地獄。故、弘決之四云：「若人本無惡，親近於惡人，後必成惡人，惡名遍天下」。<br>　　大抵謗法有內外兩類，國家兼有之。外者日本六十六國之謗法是也，內者王城九重之謗是也。<br>　　不為禁制此內外之謗，必為宗廟社稷之神所捨，而國家破亡。何以故？宗廟者，崇國王之神；社者，地之神；稷者，五穀之總名，五穀之神也。此兩神，飢於法味而捨國，故國土已日日衰減矣。故、弘決云：「土地廣，不可盡敬，故封為社。稷謂五穀總名，即五穀之神也。故天子所居，左宗廟，右社稷，布列四時五行。故以國亡，為失社稷」。故、山家大師云：「國有謗法之聲，萬民數減；家有讚教之勤，七難必退散」。故有各各之內外也。<br>　　五月十六日　　　　　　　　　　　　　　　日　　蓮　印<br>　　　南部六郎大人"
		},
		{
			"_id": "228",
			"name": "整地書",
			"context":
				"整地書<br><br>弘安四年十一月　六十歲作<br>與南部六郎<br><br>　　坊十間四面，重庇建成，二十四日作大師講並延年舞，盡心竭誠。是日戌亥時，三十餘人，集會於御本尊前，修寫一日經之行。又其前之申酉刻，為落成供養，圓滿無些微缺失。<br>　　建坊前，整地平山，其間二十四日，無一日降雨。十一月一日，首建小坊，作馬廄。八日，大坊豎柱；九日、十日，葺頂畢。而七日有大雨，八日、九日、十日，天陰，溫暖如暮春。十一日至十四日，降大雨，下大雪，至今鄉里未消。山中積雪一丈二丈，冰凍如鐵。二十三日、二十四日又轉晴，寒意全無，來山者眾，宛如洛中鎌倉市街之申酉時刻，當有其故歟。<br>　　次郎大人等公子輩，遵親之囑，盡心任事，或整地、或立柱，無有後人者。藤兵衛右馬居士、三郎兵衛尉等已下諸人，亦無一人懈怠。此坊之建，若在鎌倉雖一千貫亦難為也，人多言之。<br>　　但一日經之供養中輟。其故，欲留俟所念成就後而續為供養也。蓋以大坊縱是建成，若所祈念未遂，總是有言無實，花雖開而未結果也。今請觀之，此事若不遂，不將以為，此度法華經是不得成佛者耶？若所願得遂，二人當合力，續修供養使畢其功也。<br>　　俗云：「習神自禰宜」。苟此願不遂，法華經信之又有何益？餘事容另申之。恐恐。<br>　　十一月廿五日　　　　　　　　　　　　　日　　蓮　花押 南部六郎大人"
		},
		{
			"_id": "229",
			"name": "報波木井書",
			"context":
				"報波木井書<br>（波木井御殿報）<br>弘安五年九月　六十一歲作<br>別名：安抵池上書<br><br> 謹白。一路無事，平安抵達池上。途中越山渡水，歷盡艱辛，幸賴公子等守護，未曾稍有阻滯，感激歡喜，難以名狀。不久歸程當亦循此路，然以病弱之軀，或尚有不定之事乎？<br>　　此身於日本國內幾無可容之處，九年間幸承歸依，厚志不容言報，自惟此身不管死於何地，造墓定須歸於身延之澤歟！<br>　　又、栗鹿毛馬，誠是良馬，愛之不願暫離。原欲牽往常陸溫泉，又恐為人盜取，復不忍其長途跋涉，故擬於溫泉歸來前暫將此馬寄養於上總藻原大人處，因如委之於不諳之舍人，思有不安也。溫泉歸來前，容寄之於隨來之舍人，謹以此情奉聞。恐恐謹言。<br>　　九月十九日　　　　　　　　　　　　　　　　　日　　蓮<br>　　　奉陳　波木井大人<br>　　　病身故未加印，敬希諒察。"
		},
		{
			"_id": "230",
			"name": "致大井莊司居士書",
			"context":
				"致大井莊司居士書<br>　（大井莊司入道御書）<br>建治二年　五十五歲作<br>別名：登龍門事<br><br>　　柿三串、酢一桶、蕪菁、筆頭菜等，拜領。<br>　　唐土天台山有高百丈之龍門瀑布，每春初，魚多來集於瀧麓，欲登焉。千萬之一，登上者作龍。魚之願龍，如民之望昇殿，貧者之求財。成佛亦如此。<br>　　彼龍門瀑布，百丈下瀉，急如天兵射箭。欲登龍門之魚，更有漁人俟之，或以羅網，或以釣鉤，或以弓矢，分佈兩側，無多間隙。空中則有鵰鷲七烏，夜則有虎狼狐狸，亦不知從何處聚來，爭欲吞噬，成佛之艱難，以此可知。<br>　　所謂有情輪迴生死六道中，我等於天竺生作獅子，於漢土、日本生作虎狼野干，在天生為鵰鷲，在地生為鹿蛇，不知其數。或生為鷹前之雉，貓前之鼠，頭受啄，肉被咬，亦不知其數。<br>　　一劫之間，身之骨，高於須彌山，厚於大地。此身誠可愛，然惜之亦無奈，不知何時生命終奪去。是以，須是痛下決意，願此度為法華經捐命捨身，好為無量無數劫留作懷念！善哉、善哉。餘容另申，恐恐謹言。<br>　　建治二年丙子　　　　　　　　　　　　　日　　蓮　花押<br>　　　大井莊司居士大人"
		},
		{
			"_id": "231",
			"name": "致松野函其一",
			"context":
				"致松野函其一<br>　（松野殿御消息）<br>建治二年二月　五十五歲作<br>別名：一劫御書<br><br>　　柑子一籠及種種物品，敬領。<br>　　法華經第七卷、藥王品云：「眾星之中，月天子最為第一。此法華經，亦復如是。於千萬億種，諸經法中，最為照明」。文意是，虛空之星，或半里，或一里，或八里，或十六里也。天滿月輪，八百里云。<br>　　華嚴經六十卷、或八十卷，般若經六百卷，方等經六十卷，涅槃經四十卷、三十六卷，大日經、金剛頂經、蘇悉地經、觀經、阿彌陀經等，無量無邊諸經如星，而法華經如月，經文所說如是。此非龍樹菩薩、無著菩薩、天台大師、善無畏三藏等論師、人師之言，乃教主釋尊之金言也，譬如天子之一言。<br>　　又、法華經藥王品云：「有能受持、是經典者，亦復如是。於一切眾生中，亦為第一」。文意是，持法華經之人，男縱為田夫，亦勝於三界之主之大梵天王、釋提桓因、四大天王、轉輪聖王，乃至漢土、日本之國主等。何況勝逾日本國之大臣、公卿、源平之武士、百姓等，更不待言。<br>　　若為女人，則勝於憍尸迦女、吉祥天女、漢之李夫人、楊貴妃等，無量無邊之一切女人，經說如是。若按此經文所言，則事夥矣！人亦難信。若不信，是於如來金言有疑，其失也、經文明見為阿鼻地獄之業。進退兩難，如之何？<br>　　此法門也，教主釋尊四十餘年之間，秘隱於胸。然、行年七十二，於南閻浮提之中天竺、王舍城之東北、耆闍崛山而說之。今之日本國是於佛入滅一千四百餘年時傳來，即距今七百餘年前。其間，日本國人，無論國王、大臣，乃至萬民，無一人知得此事。<br>　　如今，此法華經雖傳來，而日本國人或念佛，或修真言，或禪宗，或持齋等，或雖有人讀法華經，而唱南無妙法蓮華經者，則無一人。<br>　　日蓮始於建長五年夏，至今二十餘年間，但唯一人，如當時人之念佛而唱之，人皆譏笑，而終至遭受罵詈、打擲、刀砍、流逐，甚至問斬。此非祇一日、二日、一月、二月、一年、二年，忍之實不堪忍。拜見法華經文，昔有名檀王者，受責於阿私仙人，千歲之間，以身作床。不輕菩薩，多年之間，蒙惡口罵詈、刀杖瓦礫。藥王菩薩，千二百年間燒身，七萬二千歲燒臂。讀及此等經文，再是有何責咎，又豈能不忍，堅此心志，至今未曾退轉。<br>　　然、君為在家之身，於眾人憎怨之際，且於我未曾得見一面，何竟如此獲蒙信用？想祇是過去之宿緣深厚耳！來生必得作佛，時期已至，遂得有此發心乎？<br>　　且於經文可見，鬼神入身者，不信此經；釋迦佛精魂化入者，得信此經。如月影映水，則見水清。君心之水，映見教主釋尊之月影，是誠可喜！法華經第四、法師品云：「有人求佛道，而於一劫中，合掌在我前，以無數偈讚，由是讚佛故，得無量功德。歎美持經者，其福復過彼」。文意是，於一劫間，供養教主釋尊，不如供養末代淺智之法華經行者、且受上下萬人之憎而行見餓死之比丘等，其功德殊勝云。<br>　　此經文所云之一劫，謂八萬里之青石，以鑢磨之，於無量劫間，不能磨盡者，梵天以三銖之衣，薄羅如羽，三年一度下降撫之，至石磨盡，是云一劫。經文是謂，以無量財寶作一劫之供養，猶不及濁世供養法華經行者之功德也。<br>　　此事雖是難信，然、法華經確有多處甚難置信之事。又恐不信，乃有多寶佛之出，證明教主釋尊所言正直。諸佛亦作廣長舌，高達梵天，以為其證。此事恰如賢王頒下之宣旨，附有父王讓承書及母后之證明書者然。三者一同，誰可置疑！是以，疑此之無垢論師舌裂為五，嵩法師舌爛，三階禪師現身化大蛇，德一舌裂為八。<br>　　不僅此也，不用此法華經及行者，身滅、家破、國亡者，月支、震旦不知其數。<br>　　第一、日天朝出於東，放大光明，開天眼見南閻浮提，若有法華經行者，心則歡喜。若見行者受憎，則天眼作瞋，以睨其國。始終不見用、且其國人加害行者，則其國無故而生兵革，為他國所破，經文如是。<br>　　昔有云德勝童子之少年，以土餅供養釋迦佛，後生為阿育大王，作閻浮提之主，終則成佛。今施主以糕點等供養法華經，十羅剎女之喜悅如何？非言語所能盡。南無妙法蓮華經、南無妙法蓮華經。<br>　　二月十七日　　　　　　　　　　　　　　日　　蓮　花押<br>　　　覆松野大人"
		},
		{
			"_id": "232",
			"name": "覆松野書其一",
			"context":
				"覆松野書其一<br>（松野殿御返事）<br>建治二年十二月　五十五歲作<br>於身延　　　　　　　　　　<br>別名：十四誹謗抄　<br>　　　　<br>　　鵝目一串、白米一馱、白小袖衣一件，敬謝領。<br>　　夫此山之南，荒山連綿，長及百餘里。北有身延山高峙，接白根嶽。西有七面山，峨峨然、白雪不絕。無一宇之住家，偶有過訪者，攀梢之猿猴而已，然亦不稍留，急急還去，令人恨恨。東之富士河，水漲如流沙之浪，所在如斯，罕有人至，而猶蒙時惠音書，誠不思議中之不思議也。<br>　　聞實相寺之學徒日源，歸伏日蓮，領地被奪，弟子檀那離棄，自身無地可容，然猶來訪日蓮，憫我眾僧，誠是道心，為聖人也。彼人也，既已為無雙之學生，更拋卻名聞名利，作我弟子，己身為「我不愛身命」之修行，圖報佛恩，甚且教化多方，遂使捧獻如此之供養等，實是大不思議！<br>　　末世，狗犬僧尼，多如恆沙，佛說如是。文意是謂，末世之僧、比丘尼，著於名聞名利，身披袈裟，形雖似僧、比丘尼，內心則提邪見之劍，向其出入之檀那處，致無量讒言，以阻其他僧尼接近。阻止其他僧尼接近，其欲獨佔檀那之心，恰如前犬至人家得食，見後犬來，則咬吠爭食然。如是之僧尼等，均將墮於惡道。此學徒日源，既為學生，想早當見得此文。<br>　　特為感念者，承訪日蓮僧眾，垂顧有加，謹申謝意。<br>　　來信云：「受持此經，後無退轉，奉讀十如是、自我偈，唱念題目。然、聖人所唱題目之功德，與我等所唱題目之功德，有何種程度之差異」？<br>　　答云：毫無勝劣差異也。其理是愚者所持之金與智者所持之金，愚者所燃之火與智者所燃之火，無有差別也。但若違背此經之心而唱，則有其差別矣。此經之修行有重重之品，述其大概，記五云：「明惡數者，今文但云『說不說』耳。有人分此云：『先列惡因，次列惡果。惡因十四：一憍慢、二懈怠、三計我、四淺識、五著欲、六不解、七不信、八顰蹙、九疑惑、十誹謗、十一輕善、十二憎善、十三嫉善、十四恨善』」。此十四誹謗，兼及在家、出家。可畏、可畏！<br>　　過去之不輕菩薩說：「一切眾生，皆有佛性，持法華經，必得成佛。若是輕彼，是輕佛也」取意，故立禮拜之行。對未持法華經者，猶謂其或將持之，以其有佛性也，而如是禮拜之，何況是已持之在家出家者耶！<br>　　此經之卷四可見：「若有在家，或出家者，對持說法華經者，一言毀之，其罪之重，勝過於一劫中，毀謗釋迦佛之罪」，或云：「若實若不實」。以此思之，縱為暫持法華經者，切不可互毀。其故，持法華經者，必皆成佛，毀佛者得罪。<br>　　如是有得於心而唱之題目，其功德等同於釋尊之功德。釋云：「阿鼻依正，全處極聖自心；毘盧身土，不逾下凡之一念」。十四誹謗之心，由此文不難窺知。<br>　　如此以法門為詢，是誠以後世為願之人歟。經云：「能聽是法者，斯人亦復難」。此經之意謂，若非真實佛使出現於世，如佛本意而說之事難矣；再者尋問此經緣由，袪其不審，善能信之者亦誠難事也。　　縱是如何賤者，若見智慧稍有勝己者，當尋問此經緣由。然於經文可見：「惡世眾生，我慢偏執，著於名聞名利，得為彼弟子耶？若習於彼，得不為人所賤耶？住不斷惡念，當墮惡道」。於法師品可見：「有人於八十億劫間，盡無量寶，供養於佛之功德，不如供養說法華經之僧，復於須臾之間，有聽聞此經法門者，得大利益功德，應自歡喜」。<br>　　無智之人，侍於說此經者，可得功德。縱令為鬼神，倘能說得法華經一偈一句，如「當起遠迎、當如敬佛」之道理，應如佛互敬。例如寶塔品時之釋迦、多寶。此三位法師雖為下劣者，能稍說法華經之法門，可敬之如佛而尋問法門。「依法不依人」，可於此處思之。<br>　　昔有一人，獨住雪山，故名雪山童子。採薇拾，以維性命，以鹿皮為衣，勉蔽身軀，靜修佛道。此雪山童子自思，觀看世間生死無常之理，有生必有死，浮生虛幻，如電光，如朝露之向日，如風前之燭，如芭蕉葉之易破，人皆不能逃此無常，終必一度走向黃泉之旅。<br>　　而思及冥途之旅，闇闇寂寂，不見日月星宿之光，縱有燈燭，亦無可點之火。如斯暗路，且無同伴。居娑婆時，多有親族、兄弟、妻兒、眷屬聚集，父慈母愛，親情高深。夫妻有「海老同穴」之契者，謂大海之蝦，雖同為畜生，而夫婦情愛彌篤，一生同穴，永不相離。鴛鴦交頸，雖為遊戲之侶，然於彼冥途之旅，不得作伴。踽踽獨行，誰來造訪？<br>　　人生老少不定，一般老者先往，少者後留，此是順次道理。悲惜之中，尚稍有可寬慰之思。然而，老者留存，少者先逝。恨中至恨之事，是幼子先親而去。歎中至歎之事，是子早逝之親。<br>　　如是生死無常，老少不定，幻境虛世之中，晝夜但思今生貯財、朝夕但求現世利益，不敬佛，不信法，無行，無智，空度一生，引往閻魔殿庭時，將以何為資糧，而行三界之長途？以何為船筏，而渡生死之曠海，以至實報寂光之佛土？思至此，乃知迷是夢，覺是寤。須得是捨夢之憂世，而求寤之覺。故、籠於雪山，臥觀念之床，拂拭妄想顛倒之塵，祇求佛法。<br>　　帝釋自天遙見及此，心思魚子雖多，成魚者少。菴羅樹花雖多，結果者少。人亦復如此，發菩提心者雖多，不退而入實道者少。所有凡夫之菩提心，多因受欺於惡緣，遇事易改。著鎧之兵勇雖多，臨戰而不畏者實少。何不行往一試此人心意，帝釋乃現鬼神之形，而立於童子之側。<br>　　其時，佛既未出世，雪山童子遍求大乘經而不得聞。時、隱約聞得「諸行無常，是生滅法」之音，童子驚見四方，不見人影，但有鬼神立於近處。其鬼神之形像可怖，頭髮如炎，口齒如劍，瞋目逼視。<br>　　雪山童子見此不懼，一心喜欲聞法，不以為怪。譬如離母之犢，微聞母呼。此是誰人所誦，其語當有未竟，四見既無一人，得非出自鬼神，又疑其不類，因此鬼神所現之形為罪報之身。然又想此偈為佛所說，如此卑賤鬼神，何能出其口？既無他人，乃問其此語得非汝說？<br>　　鬼神答云：「勿須語我，多日未食，飢疲已失正念。恍惚中所言，視之為戲言可耳，我亦不知其意」。<br>　　童子云：「我聞此半偈，適如見月之半、得玉之半，既確係汝語，願聞其偈之餘」。<br>　　鬼神云：「汝本已有悟，不聞亦無所憾。吾今受飢逼，無力作言，請勿再饒舌」。<br>　　童子更問：「若得食後，可言耶」？　　鬼神答：「得食當可言」。<br>　　童子喜問：「以何物為食」？<br>　　鬼神云：「汝不必多問，聞之，汝必生懼，且汝亦無處可求」。<br>　　童子堅請云：「倘蒙明告，當不惜一切以求之」。<br>　　鬼神乃云：「我但食人之生肉，吸人之鮮血，雖凌空遍求，無奈有佛神為人之護，不能加害。祇能覓為佛神所捨之眾生而食之」。<br>　　其時，雪山童子思為法捨身，欲盡聞此偈，乃謂：「汝之食物在此，不必他求。我身未死，其肉猶溫，我身未寒，其血甚鮮，但求說餘偈，願以此身與汝」。<br>　　鬼神聞之，忽大瞋云：「汝語誰能信其為實，聞後誰得為證人」？<br>　　雪山童子云：「此身終必一死，為法拋此將徒死之命，是捨離污穢之身，後生必得開悟成佛，而受清妙之身，是如以土器換取寶器。梵天、帝釋、四大天王、十方諸佛、菩薩請皆為證人，我言必不虛」！<br>　　其時，鬼神色稍和云：「汝言若實，可為說偈」。<br>　　雪山童子，聞之大悅，乃脫著身之鹿皮，敷于法座，頭接地、合掌而跪，請說餘偈，心至虔敬。鬼神登法座，而說偈云：「生滅滅已，寂滅為樂」。<br>　　此時，雪山童子聞之大悅不已，冀其後世不忘，多度誦之，深染於心。喜之者，此是佛說無誤；歎之者，唯我一人聞之，未傳與人。深思之餘，乃書此偈於石上、壁面、路邊、諸樹，願後之來者，必能見此文，悟其義理，而入實道。<br>　　語畢即登高木，而投身於鬼神之前，尚未著地，鬼神俄還作帝釋之形，手接雪山童子之身，平置於地，恭敬禮拜云：「我暫惜如來之聖教，試惱菩薩之心，請宥此罪，並救我後世」。一切天人來現，讚稱：「善哉、善哉！此是菩薩也」。為半偈而投身，得滅十二劫生死之罪，此事見於涅槃經。<br>　　思及昔之雪山童子，不惜為半偈而捨命，何況聽聞此經之一品一卷，其恩德也，將何以報之耶？祈願後世者，必得如雪山童子而後可也。誠若我身貧困，無可布施之寶，苟捨身命，便可得佛法，宜捨身命而學佛法也。<br>　　究竟此身終將徒歸於山野之土，惜之又如何？惜而惜不得也。人壽不過百年，其間之事，祇如一睡之夢。得難得之人身，有幸出家，學習佛法而不責謗法，終日徒事遊戲雜談者，是著法師皮之畜生也。雖藉法師之名渡世養身，一無法師之義，是盜取法師名字之竊賊也。可恥！可怖！<br>　　門說「我不愛身命，但惜無上道」，本門說「不自惜身命」，涅槃經有「身輕法重，死身弘法」。本兩門、涅槃經俱勸捨身命而弘法。背違此等誡禁，其重罪雖目所不見，積久必墮地獄之事，譬如寒熱之無影無形，雖目所不見，然冬則寒來，草木人畜畏冷；夏則暑至，人畜熱惱。<br>　　而在家之身，唯無餘念唱奉南無妙法蓮華經，亦供養於僧，方為肝心。且須如經文，隨力演說乎！憂時，人世艱辛，今生之苦如此，況來世之苦耶？思之唯唱南無妙法蓮華經。悅時，今生之悅，是夢中之夢，靈山淨<br>土之悅，方是真悅，思之，亦唯唱南無妙法蓮華經。　　不退轉，修行直至最後臨終，其時請看，身登妙覺之山，環顧四方，其悅何如！法界寂光土，以璃為地，金繩作八道之界，天雨四種花，虛空聞音樂，諸佛菩薩共沐於常樂我淨之風，其娛其樂為何如耶？我等亦是列位其數，遊戲娛樂近在眼前。信心弱者，不能往此勝境也。若有不審之事，尚望惠教。恐恐。<br>　　建治二年丙子十二月九日　　　　　　　　日　　蓮　花押<br>　　　覆松野大人"
		},
		{
			"_id": "233",
			"name": "致弟子檀那書",
			"context":
				"致弟子檀那書<br>　　<br>文永五年十月　四十七歲作<br>　　大蒙古國簡牒到來，經為十一通書，分致各方。定將是日蓮弟子檀那，流罪、死罪其一定者矣！且莫稍驚。<br>　　向各方強言，自無庸論，全是「而強毒之」故，日蓮所至望者也。各各須有所用心，莫稍為妻子眷屬之憶，莫畏權威！此度須斷生死之縛，而遂佛果。<br>　　鎌倉大人、宿屋居士、平左衛門尉、彌源太、建長寺、壽福寺、極樂寺、多寶寺、淨光明寺、大佛殿、長樂寺已上十一所，十一通書，分別諫訴。定將有所回應乎？可來日蓮處，書狀等當供披覽。恐恐謹言。<br>　　文永五年 戊辰十月十一日　　　　　　　　 　日　　蓮　花押<br>　　　日蓮弟子檀那<br>"
		},
		{
			"_id": "234",
			"name": "致松野函其二",
			"context":
				"致松野函其二<br>（松野殿御消息）<br>建治二年　五十五歲作<br>別名：寶海梵志事　　<br>　昔在遠古，有名珊提嵐之國者，彼國有大王，名無諍念，彼王有千王子。又、彼王第一大臣名寶海梵志，彼梵志有子名法藏。彼無諍念王之千人太子，捨此穢土欲往淨土。其故，此娑婆世界為何？乃十方國土中，殺父母、誹謗正法、殺害聖人者，各自彼等諸國，被驅逐來此者也。例如此日本國人，有大科而投獄者然。<br>　　千人太子因己力不及故，不為哀愍，捨之而去。寶海梵志一人獨承之，而為娑婆世界之人師。寶海梵志願云：「我於未來世，穢惡土中，當得作佛。即集十方淨土，擯出眾生，我當度之」。無諍念王者，阿彌陀佛也。其千人太子，是今觀音、勢至、普賢、文殊等也。其寶海梵志者，今之釋迦如來也。此娑婆世界之一切眾生，是見捨於十方諸佛，唯釋迦一人為其扶助者也。所謂「唯我一人」是矣。<br>　　　　　　　　　　　　　　　　　　　　　日　　蓮　花押<br>　　　松野大人"
		},
		{
			"_id": "235",
			"name": "覆松野書其二",
			"context":
				"覆松野書其二<br>（松野殿御返事）<br>建治三年九月　五十六歲作<br>　　鵝目一貫文、油一升、衣一、筆十管，拜納。<br>　　厚志不自今始，高情何以申謝，唯當委之奉之於法華經、釋迦佛耳！<br>　　昔曾奉申，在家之身，唯無餘念，日夜朝夕唱奉南無妙法蓮華經，試見最後臨終之時，登妙覺山，憑覽四方，法界是寂光土，以璃為地，金繩作八道之界，天雨四種花，虛空聞音樂，諸佛、菩薩共沐於常樂我淨之風。我等必是列位其數者矣！法華經是如此崇貴之經也。時迫不容委細奉申。恐恐謹言。<br>　　建治三年丁丑九月九日　　　　　　　　　日　　蓮　花押　　　覆松野大人<br>　　　追言，目連樹根約十兩能見惠否？"
		},
		{
			"_id": "236",
			"name": "覆松野書其三",
			"context":
				"覆松野書其三<br>（松野殿御返事）<br>建治四年二月　五十七歲作<br>別名：三界無安御書　　　<br>　　承送來種種物品，敬領矣。<br>　　野居山中，猶蒙馳思，踏雪來訪，高情厚志，定當是法華經、十羅剎亦所照覽者乎！<br>　　涅槃經云：「人命不停，過於山水。今日雖存，明亦難保」。摩耶經云：「譬如旃陀羅，驅羊至屠家。人命亦如是，步步近死地」。法華經云：「三界無安，猶如火宅。眾苦充滿，甚可怖畏」。此等經文，是我等慈父大覺世尊，勸諭末代凡夫，警誡幼子之經文也。<br>　　雖然，須臾未有驚心，剎那不發道心。棄于路野，一夜即將裸僵之身，不惜辛勞，必求美服以為裝飾。命終三日，化水作塵，飛煙而逝之此身，為養之也而多蓄財寶。此事自昔已然，當世尤甚，寧不可哀！<br>　　日本國、此數年間，戰亂頻發，飢饉日深，畜類食盡，馴至有食人者出現，或割取死人、或小兒、或病人之肉，攙入魚鹿等之肉而賣，亦有人買而食焉。此國出人意表，竟成大惡鬼。　　又、去年春至今年二月中旬，疫病充滿國內，十家有五家，百家有五十家皆病死，或其身雖未病，心受大苦，較病者更可怖。偶有倖存者，或失影隨之子，或喪比目之偶，倚如天地之父母不存，生者復有何益？有心之人，爭得不厭世乎！佛說「三界無安」，此則見其逾法甚矣。<br>　　然、予雖是凡夫，必有如此之事，乃佛早有之預言，亦曾以之上聞於國王矣。未見信用，反增怨嫉，力所不及，此國既成謗法。既為敵於法華經，亦是三世十方佛神之敵矣。<br>　　請推心而論之，日蓮縱是有何大科，總是法華經行者也。若是稱念南無阿彌陀佛，縱有何大科，亦不能言其遂非念佛者。我既口唱南無妙法蓮華經，故亦遭罵打流殺，然仍未輟弘勸者，得不為法華經行者耶？<br>　　法華經有云，怨行者之人定是墮阿鼻地獄者。第四卷說，較罵佛一中劫，末代嫉惡法華經行者之罪猶深。第七卷說，輕賤行者之人，千劫入阿鼻地獄。第五卷有云，入我末世末法，必有法華經行者；其時其國，必有持戒、破戒等無量無邊之僧等，齊向國主讒言，予以流放、殺害。而如斯經文一一符合，未來成佛之事，確信無疑！委細待面晤時。<br>　　建治四年戊寅二月十三日　　　　　　　　日　　蓮　花押<br>　　　覆松野大人"
		},
		{
			"_id": "237",
			"name": "覆松野書其四",
			"context":
				"覆松野書其四<br>（松野殿御返事）<br>弘安元年五月　五十七歲作<br>　　日月墮地，須彌山可崩；彼女人成佛之事，不可疑也。噫！喜何如也、喜何如也！<br>　　乾飯一斗、陳酒一筒、角黍、青匝、筍等諸物，敬領。<br>　　草花、木皮作香以奉佛之人，不參靈鷲山者無之。況如民之碎骨所作白米、瀝血而為陳酒，以之奉於佛及法華經之女人，其成佛得道，何得疑之耶！<br>　　五月一日　　　　　　　　　　　　　　　日　　蓮　花押<br>　　　覆妙法女居士"
		},
		{
			"_id": "238",
			"name": "覆松野遺孀女居士書",
			"context":
				"覆松野遺孀女居士書<br>（松野殿後家尼御前御返事）<br>弘安二年三月　五十八歲作<br>別名：盲龜浮木抄　　　　<br>　　法華經第五卷、安樂行品云：「文殊師利！是法華經，於無量國中，乃至名字，不可得聞」。此文之意是謂，我等眾生，輪迴於三界六道，或生於天，或生為人，或生地獄，或生餓鬼，或畜生，生無量國，受無邊苦，偶有樂事，然無一度得生法華經之國。縱偶有得生者，不唱南無妙法蓮華經。雖夢亦所未見，亦未聞得人言。佛譬說較一眼龜得值浮木之穴猶為難事。<br>　　其意是，大海之中八萬由旬之底，有名龜之大魚，無手足，無鰭，腹熱如燒赤鐵，背甲之冷如雪山。此魚晝夜朝暮所望，時時刻刻唸於口中者，願使其腹冷而背甲得暖。<br>　　有名赤栴檀之木，稱聖木，如人中聖人；一切餘木為凡木，如愚人。此栴檀木是能使此魚腹冷之木，故渴望登此木，以腹置其穴中而冷之，背則可曝於日而取暖。然以自然之理，千年始得一出海面，且難值此木。大海廣闊，龜甚小，海中浮木亦稀，遇得浮木多不是栴檀，縱是遇得栴檀，能有木穴適容龜腹者更難。木穴過大，龜身陷入，則背甲不能曝於日，則又有誰能拯之出此木穴耶？又如木穴過小，龜腹不得盡入，則遇波浪又將翻沈大海。<br>　　縱是極不思議，栴檀浮木之穴，恰好適合，奈龜是一眼，浮木西流，偏看作東，急欲往乘之，愈游愈遠，東流看作西，南北亦如是。浮木睜眼看其流去，偏是近不得，如是無量無邊劫，一眼龜之乘浮木之穴，佛說其難如是。以此譬喻法華經之難值，縱使遇得，妙法題目之穴猶是難值，此事須銘記在心！<br>　　大海是譬生死之苦海，龜是我等眾生，無手足是喻我等之身不具善根，腹熱譬我等瞋恚之八熱地獄，背甲寒是譬貪欲之八寒地獄。沈在千年大海之底，喻我等墮三惡道之難浮；千年一度浮出，譬從三惡道，歷無量劫，一度出生人間，猶難值釋迦佛之出世。<br>　　其他松木、檜木之浮木易值，栴檀難值，此是喻於一切經易值，法華經難值。縱值栴檀，相稱之穴難值，是喻縱值法華經，而難唱之肝心、南無妙法蓮華經五字亦難值也。<br>　　東見為西，北見為南之事，是我等眾生，貌似聰明有智慧，卻思勝為劣，劣為勝，見無得益之法以為有得益，指不合機之法云合機。是云真言為勝，法華經為劣；真言合機，法華經不合機者也。<br>　　於此須知，佛出於月氏國，說一代聖教既四十三年，始開說法華經，歷八年，一切弟子皆受持此如意寶珠之法華經。<br>　　然、日本國與天竺，遙隔山海二十萬里，雖法華經名字亦所未聞。釋尊入滅一千二百餘年，初傳漢土，猶未渡日本國。佛滅後一千五百餘年，日本國第三十代、欽明天皇時，佛法始由百濟國傳來。又、上宮太子始自唐土傳來佛法，至今七百餘年之間，弘一切經及法華經。上自一人，下及萬民，凡有心者，無不持法華經，或一部、或一卷、或一品，以孝養父母故，均思己是持法華經者，然而口未唱南無妙法蓮華經，似信實如不信。　　譬如一眼龜雖值栴檀之聖木，卻未得納龜腹於穴，既未得穴，不久終歸沈於大海。我朝七百餘年間弘此法華經，或讀、或說、或供養、或持之人多於稻麻竹葦，然而猶未有如唱阿彌陀名號然，以南無妙法蓮華經為勸為唱者矣。<br>　　唱一切經、一切佛之名號如值凡木，既未值栴檀，腹不得冷；不照於日天，背甲不暖。暫得娛心悅目，終無實益，如開花不結，有言無行也。<br>　　但有日蓮一人於日本國，始為之唱。自昔建長五年夏，及今二十餘年間，晝夜朝暮唱此南無妙法蓮華經者一人耳，而念佛者千萬人。予無人可仗，念佛一方人多勢眾，且是權貴。然而，獅子之吼，萬獸失聲；猛虎之影，群犬皆畏；日天東出，萬星光隱。無法華經之處，彌陀念佛得逞聲威，南無妙法蓮華經之音一出，獅子與犬、日與星，勝劣立見。<br>　　譬如鷹之與雉豈是等同，故四眾紛來妒嫉，上下同聲憎怨，讒言滿國，奸人塞途，顛倒勝劣，如謂犬勝而獅子劣，星明而日闇也。是故，日蓮受邪見之惡名，流布世間。或讒訴、或罵詈、或刀杖，動輒受難，甚或多度流罪。第五卷經文，絲毫不爽，是以淚浮雙眼，喜盈一身。<br>　　此間，衣不足覆身、食難以延命。例如蘇武之囚於胡國，餐雪以維生；伯夷之隱首陽山，採薇維生。若非父母，誰來問詢。若非三寶之助，何得持一日片時之命？猶未得見一面之人，何竟如此多度遣使來訪，究係何等因緣，誠不可思議！<br>　　法華經第四卷說，釋迦佛將以凡夫之身，供養法華經行者。是釋迦佛化入尊體者乎？又或是過去善根顯發者耶？龍女以法華經成佛，故誓言守護末代持此經之女。是當於此緣者乎？可貴、可貴！<br>　　弘安二年己卯三月二十六日　　　　　　　日　　蓮　花押<br>　　　覆松野遺孀女居士"
		},
		{
			"_id": "239",
			"name": "覆松野夫人書其一",
			"context":
				"覆松野夫人書其一<br>（松野殿女房御返事）<br>弘安二年六月　五十八歲作<br>　　麥一箱、里芋一籠、瓜一籠等諸物，六月三日敬領，迄今未得覆書申謝，惶恐之至！<br>　　此身延之澤，位於甲斐國飯井野、御牧、波木井之三鄉內，當波木井鄉戌亥之隅。北有身延之嶽頂天，南有鷹取之嶽連雲，東則天子之嶽，高與日齊，西則峨峨大山連綿，與白根嶽相接。猿啼蟬鳴，響徹天地。恰如天竺之靈山現此，唐土天台山親見。我身雖非釋迦佛，不是天台大師，日繼一日，晝夜讀誦法華經，朝暮談論摩訶止觀，宛似靈山淨土，不異天台山。<br>　　但為有待之依身，不著則風寒刺身，不食則難以延命，如燈油欲盡，薪火不繼，此命將何以為續乎？命難續，力將竭，或一日乃至五日，法華經讀誦之音將絕，止觀窗前之草遂豐茂乎？窘況如斯，不意竟獲馳思加惠！兔以供養經行者，得天帝哀憫，置於月中，今仰天可見月中之兔焉。<br>　　如斯濁世末代，以女人之身供養法華經，必將得梵王天眼之照覽，帝釋合掌，地神禮足，釋迦佛自靈山垂手而摩頂乎！南無妙法蓮華經、南無妙法蓮華經。恐恐謹言。<br>　　弘安二年己卯六月二十日　　　　　　　　　日　　蓮　花押<br>　　　覆松野夫人"
		},
		{
			"_id": "240",
			"name": "覆松野夫人書其二",
			"context":
				"覆松野夫人書其二<br>（松野殿女房御返事）<br>弘安三年九月　五十九歲作<br>別名：佛身懷胎抄　　　　<br>　　白米一斗、芋一馱、梨子一籠，蘘荷、薑、毛豆、山葵等諸物，敬領。<br>　　濁水不住月，枯木不棲鳥，無心婦人之身，佛不住焉。持法華經之女，似水清澄，釋迦佛之月宿焉。譬女人有懷，其始也、吾身不覺，月漸重，日屢過，初有所疑，後思一定。有心之女，孕男孕女，心得知之。法華經之法門亦如是。<br>　　心中若信南無妙法蓮華經，則以心為宿而懷釋迦佛矣。始雖不覺，月漸日累，則夢見心中之佛，喜悅之心，油然漸出。法門實多，姑止於此。<br>　　法華經初似有信，後得遂之者則難。譬如水之動於風，花容之變於露，何得而持至於今耶？此全賴於前生之功力，益之有釋迦佛之加護乎！善哉、善哉！委細聞之於甲斐大人可也。<br>　　九月一日　　　　　　　　　　　　　　　日　　蓮　花押　　　覆松野夫人"
		},
		{
			"_id": "241",
			"name": "覆松野女居士書",
			"context":
				"覆松野女居士書<br>（松野尼御前御返事）<br><br>　　日本國人，全在憎我，披草尋路來訪者更無一人。何獨懷遠及此乎？厚意如石中之火、火中之蓮。感激之至！恐恐。<br>　　正月二十一日　　　　　　　　　　　　　日　　蓮　花押<br>　　　覆松野女居士"
		},
		{
			"_id": "242",
			"name": "淨藏淨眼書",
			"context":
				"淨藏淨眼書<br>（淨藏淨眼御消息）<br>弘安三年七月　五十九歲作<br>　　生米一袋、瓜一籠、根芋諸物，拜領。<br>　　有寄身於名為樂德之長者，其自身，其妻及子，日夜供驅遣者，因不堪嚴責，遁往他國，其國大王授其官職，日久，作權臣，任攝政。後以其國之力，還攻其本主之國。其時之本主，見此攝政，大為恐怖，悔其前所施之惡責，還為其臣侍，並奉敬種種財寶，不敢懷怨昔日之敗北，祇求保得性命為滿足。<br>　　法華經亦如斯，法華經是東方藥師佛之主，南方、西方、北方、上下一切佛之主。釋迦佛等佛之恭敬法華經文字，如民之畏王、星之敬月。<br>　　然、我等眾生是第六天魔王之相傳者，籠罩於地獄、餓鬼、畜生等內，朝夕受獄卒呵責，無片刻休止。是以，若能歸依於法華經，則為釋迦佛等十方佛之子，即梵王、帝釋亦知所畏而不敢近，更何論第六天之魔王耶！魔王前雖為主，今則敬畏，不敢為惡，否則參見法華經、十方諸佛，不其為難乎？將恐畏而致供養矣。魔王不願六道一切眾生悉歸於法華經，故務作阻礙。<br>　　然、又是何事？眾人皆憎之日蓮，偏承垂憫，山關遙阻，送來種種物品，何止一度二度，事非平常，必是釋迦佛化入尊體者乎？或又是故公子為導父母而化入者乎？　　妙莊嚴王，乃惡王也，然以太子淨藏、淨眼之導，父母二人共信法華經而成佛。此亦同之歟，誠不思議！<br>　　甲斐公言：「較諸常人，貴公子形貌端好，心性素直，智慧賢良，無有不勝於人者，然竟早亡，思之何等哀痛！然再思之，以此子之亡，母得道心，父願菩提，此非徒然，實不思議。且歸依於人皆以為惡之法華經，必是故公子附於二人之身而勸請者乎」！余亦甚以為然。<br>　　前此之供養本以為祇是例行之事，今番乃識志行如此深厚。又若有事，必如明月出暗夜，妙法蓮華經五字必顯為月。其月之中，釋迦佛、十方諸佛，乃至先行之公子必為顯露，希確信之。委細容後日。恐恐謹言。<br>　　七月七日　　　　　　　　　　　　　　　日　　蓮　花押"
		},
		{
			"_id": "243",
			"name": "覆刑部左衛門尉夫人書",
			"context":
				"覆刑部左衛門尉夫人書<br>（刑部左衛門尉女房御返事）<br>弘安三年十月　五十九歲作<br>別名：孝養御書　　　　　<br>　　今月飛來之雁書云：「此十月三日，值亡母十三年忌，奉錢二十貫文」。<br>　　夫外典三千餘卷，忠孝二字作骨；內典五千餘卷，孝養為眼。故於不孝者，日月惜光，地神瞋目云。　　有經云，六道一切眾生，來集佛前，佛於彼等身邊大小事，一一詢問。其中，佛問地神：「汝知有重於大地之物耶」？地神敬答：「重於大地之物有矣」。<br>　　佛曰：「地神之言何為偏頗！此三千大千世界之建立，皆備於大地之上，所謂須彌山高十六萬八千由旬，橫三百三十六萬里，大海縱橫八萬四千由旬，其外一切眾生、草木等，皆備於大地之上。持此之大地，物有能重過之者耶」？<br>　　對此一問，地神答云：「佛是知之而故為此問，以示於人者乎？我作地神二十九劫，其間頂戴大地，腰頸不痛；東西南北、馳走虛空，亦不為重。但不孝者所住之地，其重不堪身受，頸痛腰折，膝軟足虛，目蔽魂離。苦哉！欲將此人所住大地，棄離之心，數數出現，故不孝者之住所，大地常搖動。教主釋尊有堂弟，名提婆達多之人，閻浮提第一高位，王族出身，然是不孝之人，彼所住大地，我等力不勝持，故大地破而入無間地獄，是我等力所不及也」。<br>　　如斯地神縷縷陳述，佛頷首示許，歎云：「我滅後眾生不孝之事，當有過於提婆，勝於瞿伽利者矣」取意。<br>　　涅槃經云：「末代惡世，不孝者多於大地微塵，孝養者少於爪上土」取意。<br>　　今、日蓮案云，此經文得不思殊以為然耶？父母之恩，本不須今始說之，唯母恩沁入心肝，殊感珍貴。飛禽喂子，走獸哺兒，有目不忍見、心為之痛者矣！然接之益感母恩之難忘。胎內九月之間，其苦，腹如鼓脹，頸細如針，呼吸艱難，顏色枯槁，臥則腹裂，坐則身苦。<br>　　如此，臨近產期，腰裂如破，眼突欲飛，如此之敵，落生下地，豈不應蹈之、裂之、捨之、棄之者耶？然不如此也。忍我之苦，急為抱起，拭污血，滌不淨，胸懷背負，三年之間，慇懃養育。授飲母乳，一百八十斛三升五合。此乳之值，雖一合，堪抵三千大千世界。試以米穀計之，乳一升之值，當米一萬一千八百五十斛五升，稻二萬一千七百束餘，布三千三百七十段也。更何況一百八十斛三升五合之值耶！<br>　　若是盜取他人之物，雖錢一文、米一合，必長入牢舍。而親養子十人，子則無一人養母，暖夫之懷者有之，暖母之足者則無其人。<br>　　給孤獨園之金鳥，為救子而入火。憍尸迦夫人為夫殺父。佛云：「父母常念子，子不念父母」。影現王云：「父雖念子，子不念父」等是也。<br>　　設或今生雖孝養父母，後世如何？能問及此之人無之矣。母生時，雖少縈念，一月一度，一年一度當有過問；死後，初七日至二七日，乃至第三年，畏於人言，或亦有形式之悼念，及至十三年，歷四千餘日，絕無存問之人矣。母生時，一日片時之別，每思作是千萬日，此歷十三年四千餘日，竟一無音訊，宜其是如何思念乎？<br>　　夫外典之孝經，唯教今生之孝，不知後生去路，如治身病而不能治心病。內典五千餘卷，入人天二乘之道，而未引導至佛道。<br>　　夫目連尊者之父是吉占師子，母名青提女。母死後墮餓鬼道，然日蓮於凡夫時不知也。目連得證果之二乘，開天眼，見知母墮餓鬼道，驚呼如此可憐耶！別無他計，入餓鬼道急施予飯，才見入口，飯變成燄，口如鐵鍋，飯成赤炭。身如燈炬而燃燒，乃現神通以水滅之，水變成炎，水愈潑，火炎愈盛。目連自知無力，乃走向佛求救，依教供養十方聖僧，取其生飯，稍救母餓鬼道之苦而已。<br>　　釋迦佛誕生後七日，母摩耶夫人棄世，時為凡夫，不知母之生處。年三十成佛，教化父淨飯王，使其在生時成證果之羅漢。昇忉利天為母說摩耶經，父母俱得阿羅漢。以此等事言，爾前諸經之眾人，以為目連是孝養之二乘，釋迦是孝養之佛，若還立於本義，適見其是不孝之聲聞、不孝之佛耳！<br>　　如目連尊者之聖人，不使母入成佛之道，如釋迦佛之大聖，使父母入二乘之道，深歎永不成佛，是云孝養乎？是云不孝耶！而淨名居士，毀目連為六師外道之弟子云。佛責自身云：「我則墮慳貪，此事為不可」。然、目連是不知者，其科或尚淺；佛知法華經，惜不為生父言，母死，不於再值時為說，其為大慳貪之人，外此無處可尋。<br>　　細加深思，佛是破二百五十戒，犯十重禁戒者也。佛如不說法華經，是墮十方一切眾生於不孝，難免大科。故、天台大師述此事云：「過則屬佛」。有人云，是違背十方三世之本誓，有欺誑眾生等。<br>　　夫四十餘年之大小、顯密之一切經，及真言、華嚴、三論、法相、俱舍、成實、律、淨土、禪宗等之佛、菩薩、二乘、梵釋、日月及元祖等，如不隨順法華經，再是如何孝養，難脫「我則墮慳貪」之科。故、佛依本願說法華經。<br>　　而父母不在法華經之會座，故贈至父母轉生之方便土國，其言云：「而於彼土，求佛智慧，得聞是經」。智者之人，須於此經多所留意焉！是教主釋尊為父母而說之經文也。此法門唯天台大師知之，其餘諸宗眾人所不知也。日蓮心中思為第一之法門也。<br>　　有意孝養父母之人，應以法華經為贈。教主釋尊孝養父母，亦是贈此法華經。日蓮於母在世時，過多違忤之事，今母已先下世，至為悔慚。勘見一代聖教，思盡孝於母時，見有人悼母者，每思作自身之事。<br>　　今君為母供養，聞之甚為欣慰，故為縷述，故聖靈定是疾為離脫六道之垢穢，而迅往靈山淨土者矣。此法門須求會善知識，多多聽聞，日本國知之者甚少也。委細容另申。恐恐謹言。<br>　　十月二十一日　　　　　　　　　　　　　日　　蓮　花押<br>　　　覆尾張刑部左衛門尉夫人"
		},
		{
			"_id": "244",
			"name": "問注得意抄",
			"context":
				"問注得意抄<br>　　　　　<br>文永六年五月　四十八歲作<br>與富木居士外二人　　　　<br>　　富木居士大人　　　　　　　　　　　　　　　　　　日　　蓮<br>　　聞今日有受召問詢事。倘如各各之所念，三千年一度花開果成，是值優曇華之身歟！西王母之園桃，九千年三度得之，與東方朔同心。一生之幸，何事如之！成敗甲乙，且為置之。前此之鬱念，當先為發散。<br>　　但、雖是昔既知之事，駿馬亦有加鞭之時，今日應訊，到公庭後，雖遇舊知，亦不可與傍輩雜言。傳喚兩方，庭上讀訴狀時，不管何事，除庭上尋詢者外，不可多出一言。縱令敵方口吐惡言，雖為各各當身之事，一度、再度，佯作未聞可也。若及於三度，面不改色，不作粗言，以軟語道之：「各各原是共在一處之同輩，於私事全無遺恨」。又隨同之雜人等，須善為注意，勿使有喧嘩情事。書札難於盡述，留意斟酌為是。<br>　　作此等之矯言，雖甚惶恐，為冀佛經、行者與檀那，三事相應而成一事，是為愚言之出處也。恐恐謹言。<br>　　五月九日　　　　　　　　　　　　　　　日　　蓮　花押<br>　　　三人同此"
		},
		{
			"_id": "245",
			"name": "舂麥書",
			"context": "舂麥書<br>（舂麥御書）<br>　　夫人之來訪，如夢如真，誠是感激！厚志允稱第一，當前之芋，如冬日之筍，又豈異於夏日之雪乎？<br>　　舂麥一袋、芋一籠、筍二支，敬領。　　　五月二十八日"
		},
		{
			"_id": "246",
			"name": "覆妙法女居士書其一",
			"context":
				"覆妙法女居士書其一<br>（妙法尼御前御返事）<br>弘安元年七月　五十七歲作<br>別名：一句肝心事　　　　<br>　　首先，於法華經，提出疑問，尋其趣旨，實尊貴之大善根也。較之以須彌山如石子擲往他方世界之人，以三千大千世界如球足踢之人，受持無量經典、說與人聞，而使聽聞之道俗得六神通之人；末法今日此時，能以法華經之一句一偈為尋問之人，彌為難得！能釋此旨趣，為袪不審之僧亦是難得也。<br>　　法華經卷四、寶塔品所說六難九易，是重要法門。所示不審在此六難之內。爰知，若能信持，必作即身成佛之人矣。<br>　　此法華經說，我等之身為法身如來，我等之心為報身如來，我等所為是應身如來。此經之一句一偈，能為信持之人，皆具此功德。南無妙法蓮華經是一句一偈，然同是一句，此一句最為重要。祇唱南無妙法蓮華經，即能成佛耶？此所尋問，誠是切要！一部之肝要、八軸之骨髓在此也。<br>　　人身五尺、六尺之神，顯於一尺之面；一尺之面，其神納於一寸之眼。又、日本二字，六十六國之人畜、田地、上下、貴賤、七珍萬寶，悉攝於內，無有一闕。<br>　　如是，南無妙法蓮華經題目之內，一部八卷二十八品、六萬九千三百八十四文字，無有遺缺，皆納其中。是以「經有題目，佛有眼」，白樂天詠之矣。記八：「略舉經題，玄收一部」，是妙樂之釋。<br>　　一切事皆有其所詮樞要。法華經一部之肝心，即在南無妙法蓮華經之題目。朝夕唱題，正如整讀法華經一部，唱二遍是二部，百遍百部、千遍千部，不退之唱題，即如不退之讀法華經。天台六十卷文，其釋如是。<br>　　如斯易持、易行之法，是佛留為末代惡世一切眾生而說。經文云：「於末法中」、「於後末世，法欲滅時，受持讀誦」、「惡世末法時，能持是經者」、「後五百歲中，廣宣流布」。此經文意是說，當今末法之代，須持信法華經。<br>　　如是明文，竟為誤學之者，有日本、漢土、天竺之謗法學匠等，皆隨順念佛者、真言、禪、律等之小乘、權教，而捨法華經。彼等迷於佛法，眾人不知，以彼貌似真實，所言當亦無疑，漫予信用之間，渾不知竟成法華經之敵、釋迦佛之怨，今生所祈所願成虛，壽命不長，後世又必栖於無間大城，經文明見如是。<br>　　此經題目，未經習讀，而先唱之，誠是大善根！佛說，惡人也、女人也、畜生也、地獄眾生也，十界皆即身成佛，如水底之石有火，如百千萬年之闇室，入一燈即明。世間平凡事物尚得如此不思議，何況佛法之妙法妙力乎！　　我等眾生惡業、煩惱、生死果縛之身，依正、了、緣三佛性之因，則顯法、報、應之三身，事不可疑也。傳教大師亦有釋云：「妙法經力，即身成佛」，其意是謂，由於法華經之力，蛇身之龍女亦可即身成佛也，須是不得有疑！詳細容於晤面時言之，并請轉達。<br>　　弘安元年戊寅七月三日　　　　　　　　　日　　蓮　花押<br>　　　覆妙法女居士"
		},
		{
			"_id": "247",
			"name": "覆妙法女居士書其二",
			"context":
				"覆妙法女居士書其二<br>（妙法尼御前御返事）<br>弘安元年七月　五十七歲作<br>別名：臨終一大事　　　　<br>　　來信云，尊夫「晝夜唱妙法蓮華經，及至臨終高聲二唱......較生時色白，容貌無損」。<br>　　法華經云：「如是相......本末究竟等」，大論云：「臨終之時，色黑者墮地獄」，守護經云：「墮地獄十五相，餓鬼八種相，畜生五種相」，天台大師摩訶止觀云：「身黑色，譬地獄陰」。<br>　　夫日蓮自幼少時學習佛法，所念者人之壽命無常，出息不待入息。風前之露，尚非其譬。賢愚老幼，生死不定，世之常習。是故，宜思「先習臨終，後習他事」。爰將一代聖教論師、人師之書釋，稍作蒐集，藉為明鏡，以與一切諸人臨終時及其後對照觀之，果然，無些微陰翳。<br>　　有人墮在地獄、乃至生在人天，明明如見矣。而世人以其師匠或父母等臨終之相不佳，故為隱之，但稱往生西方淨土。悲哉！其師匠正墮惡道，難忍眾苦，而留下弟子卻贊歎師之臨終，徒增長其地獄之苦耳。譬如罪重者塞口拷問，腫瘤不切而惡化也。<br>　　而今來信云：「較生時色白，容貌無損」。天台云：「白白譬天」，大論云：「赤白端正者得天上」，天台大師臨終記云：「色白」，玄奘三藏臨終記云：「色白」。一代聖教定名目云：「黑業留六道，白業作四聖」。以此等文證與現證合而思之，此人定是生天者歟。<br>　　又云：「法華經名號於臨終唱二遍」。法華經第七卷云：「於我滅度後，應受持斯經。是人於佛道，決定無有疑」。<br>　　一代聖教，總之是不可疏略者也。皆是我等之親父、大聖教主釋尊之金言，皆真實也、皆實語也。其中又分小乘、大乘、顯教、密教、權大乘、實大乘。佛說對二天、三仙、外道、道士之諸經，此等是妄語，佛說是實語。此實語中，復有妄語、實語、綺語、惡口。其中，法華經是實語中之實語、真實中之真實。<br>　　真言宗、華嚴宗、三論宗、法相宗、俱舍宗、成實宗、律宗、念佛宗、禪宗等，是以佛說實語中之妄語所立之宗。法華宗是此等諸宗所不能比擬之實語。法華經非僅為實語，一代妄語之諸經，入於法華經大海，藉法華經之力，皆成實語。何況，更有法華經之題目耶！<br>　　白粉之力，變漆如雪之白。近須彌山，眾色皆成金色。持法華經名號之人，一生乃至過去遠遠劫黑業之漆，變作白業大善，況無始之善根，皆變金色矣。<br>　　是故，聖靈最後臨終，唱得南無妙法蓮華經，一生乃至無始惡業變作佛種。煩惱即菩提、生死即涅槃，即身成佛之法門也。與斯人有緣作夫妻，女人成佛必是無疑！若此事成虛，釋迦、多寶十方分身諸佛，豈不皆成妄語之人、大妄語之人、惡人乎？將是誑惑一切眾生，令墮地獄之人矣。提婆達多為寂光淨土之主，教主釋尊將受阿鼻大城之燄逼矣。日月落地，大地翻覆，江河倒流，須彌山其頹傾乎！<br>　　此非日蓮之妄語，乃成十方三世諸佛之妄語矣。何得有此耶？委細容於見面時。<br>　　七月十四日　　　　　　　　　　　　　　日　　蓮　花押<br>　　　妙法女居士請為言之"
		},
		{
			"_id": "248",
			"name": "覆妙法比丘尼書",
			"context":
				"覆妙法比丘尼書<br>（妙法比丘尼御返事）<br>弘安元年九月　五十七歲作<br>別名：亡夫追悼御書　　　<br>　　來信附令嫂送來厚布單衣乙件，敬謝領。又承告尾張次郎兵衛大人六月二十二日逝世，謹悉。<br>　　有云付法藏經之經，佛說於其滅後，佛法應得弘揚之情景。其中云滅後正法一千年間，次第遣使，第一迦葉尊者二十年，第二阿難尊者二十年，第三商那和修二十年，乃至第二十三師子尊者。<br>　　第三之商那和修，其人之事，佛說：「商那和修者，衣之名」。此人生時，著衣而出，不思議之事也。六道中，由地獄至人道，任何人出生皆是赤裸其體，天道始得著衣而生，人道中雖是賢人聖人，生時皆是赤裸，一生補處之菩薩尚是赤裸，何況餘者耶！<br>　　然、此人是以商那衣之尊貴衣裹身而出。此衣清淨，血不能染，亦不能污。譬如池蓮或鴛鴦之羽，不濡於水者然。此人日漸成長，而衣亦次第廣長。冬厚夏薄，春青秋白。因是長者，百事無缺。其後如佛之所預言，作阿難尊者之弟子而出家，其衣變作五條、七條、九條之袈裟。<br>　　佛說如此不思議之原因，乃往過去阿僧祇劫之當初，此人為商人，與五百商人同乘船，浮海交易。海邊遇重病者，乃名辟支佛之貴人，以有先業，罹病身衰心疲，渾身不淨。此商人憐之，盡心看護而使復生，滌除不淨，以粗布之商那衣覆之。此聖人喜而發願云：「幸汝助我，得隱身恥，此衣永作今生後生之衣」。不久，遂入涅槃。<br>　　以此功德，過去無量劫間，生人中天上，每度生時，此衣隨身不離，乃至今生受如來滅後第三付囑，是名商那和修聖人，於摩突羅國之優留荼山建立大伽藍，教化無量眾生，弘通佛法二十年。所詮，商那和修比丘一切福報之不思議事，皆由彼衣而出現，此乃經論所說。<br>　　而日蓮是南閻浮提日本國之人，此國遙居佛出世國之東二十萬餘里外，海中一小島耳。而佛入滅既二千二百二十七年，由月氏、漢土以見此國之人，則如此國人見伊豆大島、奧州東之夷人歟。<br>　　而日蓮出生於日本國安房國，出民家、剃頭、著袈裟，此度至望植得佛種，脫離生死，自幼如眾人之習，信奉阿彌陀佛，稱唱名號。些微小事，心有所疑，故發一願。傳來日本國之佛經、菩薩之論及人師之釋欲為學習，又，俱舍宗、成實宗、律宗、法相宗、三論宗、華嚴宗、真言宗、法華天台宗等外，更聞有禪宗、淨土宗，此等諸宗，雖不必盡習其枝葉，此身應知其所詮樞要。思及此，由十二、十六之年至三十二歲之二十餘年間，未稍懈怠，周遊各地，於鎌倉、京、叡山、園城寺、高野、天王寺等諸國諸寺求道學習，於此，有一不思議事。<br>　　我等以凡愚之心推之，佛法當是唯有一味。任是何宗，但一心學習祈願，想是必得脫離生死，然入於佛法，若學有所誤，致成謗法，墮入大穴，則較稱十惡，日日夜夜殺生、偷盜、邪婬、妄語之人；稱五逆罪，殺父母之惡人更為罪重。亦即，身為比丘、比丘尼，堅持二百五十戒，心知八萬法藏，一生間不作一惡，人敬其如佛，自許永不墮惡道之智者賢人，而較十惡、五逆罪之人更甚，墮於地獄以阿鼻大城為棲所，永不得出者有之矣。<br>　　譬如有作宦仕於國主者，別無罪科，祇以心力不及，行有失誤，自身不知，又無傍輩指點，由於接近后妃，雖無過失，行動稍有不自然，王等思以為怪而責之，其罪有過於謀反者。其身既受責，而父母、兄弟、從者亦牽連受不輕之咎。<br>　　謗法之罪，自身多不察，人亦不以為失，但以學習佛法為可貴耳。此人及從於此人之弟子檀那等無意之中，常有墮無間地獄之事。所謂勝意比丘、苦岸比丘等僧，堅持二百五十戒，三千威儀無有一缺，然竟墮無間大城，不見出期。又親近此比丘之弟子、檀那，其數多於大地微塵，皆墮地獄，與師同受其苦。此等人祇為後世而修眾善，別無他心，然其遭遇如此不祥。<br>　　見得如斯之事，粗粗勘校經論，日本國今世不正似此耶？代入末法，世間政事紊亂，世間不寧，此日本國不同於他國，佛法弘宣，本應國治民安才是，然佛法雖弘，世則衰甚，人亦見多墮於惡道。其故，日本國較諸月氏、漢土，更多有堂塔，大都為阿彌陀堂，且家家供奉者悉為阿彌陀佛木像或畫像，人念佛者每稱六萬八萬遍，又拋他方之佛，願生西方，愚者眼中見來高貴，一切智人皆予尊崇。<br>　　又，人王五十代、桓武天皇御宇，有名弘法大師之聖人出生此國，自漢土傳來名真言宗之珍法，作平城、嵯峨、淳和等王之師，建立東寺、高野山寺。又有名慈覺大師、智證大師之聖人，同傳習此宗，於比叡山、園城寺弘通，日本全國受其影響，一時寺院，多傳此法。今亦行真言法，搖鈴，為公家、武家祈禱。所謂二階堂、大御堂、若宮等之別當 僧官是也。此是自昔為上崇信，當世國主等崇之如家之柱、天之日月、河之橋、海之船。<br>　　至於禪宗，當今由持齋之僧等住建長寺等，崇之重於父母，信奉之如神，一切諸人見之低頭合掌。如斯之世，以何故歟？云天變則有彗星長亙東西，云地妖則大地翻覆，宛如大海中船遇大風，在大浪中翻滾。大風吹，草木枯槁，飢饉連年，疫病累月，大旱魃、河池田畝盡涸。如此三災、七難，數十年不息，民減其半，倖存者，或父母、或兄弟、或妻兒離別，哀聲如秋蟲。家家零散如草木之受雪欺凌，此是何事乎？引見經論，佛言：「謗法華經者，不用我之國，必有此事焉」。佛記留有其言，絲毫不爽。<br>　　日蓮疑云，日本其誰為法華經及釋迦佛之謗耶？又偶或少少有人為謗，信之者必居多。爰此日本國人多造阿彌陀堂，口稱念佛，尋其根本是出於道綽禪師、善導和尚、法然上人三人之言。此是淨土宗之根本，今諸人之師。此三人弘揚念佛時作言「未有一人得者」、「千中無一」、「捨閉閣拋」。其意是說，信奉阿彌陀佛之人，須盡棄一切經、一切佛、一切神，但稱阿彌陀佛、南無阿彌陀佛。尤其是法華經與釋迦佛，勸人務必捨棄。其言甚易，人亦不深思，紛紛從之。一人始為其從，萬人皆來從之。萬人既從，上自國主，中有大臣，下及萬民，無人不從矣。至此，一國悉為釋迦佛、法華經之敵。<br>　　其故，說「今此三界，皆是我有；其中眾生，悉是吾子；而今此處，多諸患難；唯我一人，能為救護」。為此日本國一切眾生，釋迦佛是主、是師、是親也。天神七代、地神五代、人王九十代之神及王，猶是釋迦佛之所從，何況是其神、王之眷屬等耶？<br>　　今、日本國，大地、山河、大海、草木等，皆釋尊之財寶，全無一分為藥師佛、阿彌陀佛等他佛之物。又、日本國，天神、地神、九十餘代之國主，並萬民、牛馬、及有生之屬，皆教主釋尊之一子也。又、日本國，天神、地神、諸王、萬民等，能辨別天地、水火、父母、主君、男女、妻兒、黑白等者，皆教主釋尊作之師所教也。全無關於藥師、阿彌陀等之教。<br>　　是以，此佛之於我等，其為恩也厚於大地、廣於虛空、高於蒼天。如斯之佛，王臣、萬民俱應重之過於父母、崇之逾於神明。誠得如此，縱有何等大科，天亦必為守護，何能捨之而去？地亦不為怒矣！<br>　　然而，上自一人，下及萬民，建阿彌陀堂，立阿彌陀佛為本尊，故見有天地之怒歟。譬此國之人，心寄漢土、高麗等諸國之王，而背此國之王，其身之必難保也。今、日本國一切眾生亦如是。傾心於西方國主、阿彌陀佛，而背我國主釋迦佛，故逢此國守護神之怒者乎！愚見如此。<br>　　此國諸人，於阿彌陀佛，多以金、銀、或銅，或木像、畫像，虔心製作，恭敬營施佛事。而於法華經與釋迦佛，但以墨畫或木像為之，無施以金箔者。所構佛堂，多為簡陋之草堂。例殷勤於他人，愛護自身妻兒，而疏略父母者然。<br>　　又有真言宗，上自一人，下及萬民，仰之如日月，重之如珍寶。此宗之義云：「較之大日經，法華經是二重三重之劣。釋迦佛是大日如來眷屬」等。此出於弘法、慈覺、智證之言，故及今四百餘年，為叡山、東寺、園城等日本國智人一同之義。<br>　　又、禪宗，以為真實正法是教外別傳，法華經等之諸經是教內。譬如指月之手、渡後之船，已到彼岸何用乎船，既已見月，何用手為等。彼宗諸人不知其為謗法，不加細思而習傳之。殊不知此言實是侮蔑釋迦佛、毀謗法華經之因緣，故此國眾人，一同皆犯重逾五逆罪之大罪而不自知。<br>　　此大科，次第累積，人王八十二代之隱岐法皇，及佐渡之院等，竟為相州鎌倉之義時所取代，是尚不及於其世襲之家臣者也。三皇分放各島，長日悲歎，終則分滅於其地。其魂作惡靈，墮於地獄。昔所任用之大臣以下諸人，或付斬，或投之於水火。其妻兒等，或哀思以死，或降作民婦，亦既五十餘年矣。此外子孫，降作庶民。此悉皆以崇信真言、念佛，作大怨敵於法華經、釋迦佛之故。現身受棄於天照太神、正八幡等之天神、地祇、十方三寶，致現世受其所從之攻，而後生墮於地獄。<br>　　而代復東遷，隨年月之逝，失彼國主之真言宗等諸人下鎌倉，潛入執權轄下，作種種欺瞞，而執權等受騙，以彼等原是高僧，而命作鎌倉諸堂之別當。又崇念佛者為善知識，建大佛寺、長樂寺、極樂寺等。禪宗則建壽福寺、建長寺。此是較隱岐法皇盡滅福報之罪，超過百千萬億倍之大科，現於鎌倉矣。<br>　　既有如此大科，天照太神、正八幡大菩薩等之天神、地祇、釋迦佛、多寶佛、十方諸佛，一同咎之，鄰國有聖人，命於擁兵萬國之大王，圖懲日本王臣、萬民，此是日蓮依於經論早所推知者也。<br>　　此若率直言之，國主怒，萬民亦不為用。且念佛者、禪宗、律僧、真言師等必為仇，讒訴於王臣等。我身有大難，弟子乃至檀那等，少有傾心於日蓮者將必被咎，而我身亦當危及生命者矣。<br>　　正思不能輕易為言，躊躇之際，憶及外典賢人中，見世之將亡而不為言，則稱為諛臣，諂媚阿好，是不知恩者也。是以，賢如龍逢、比干等，雖斷頸剖胸，國家大事所在，不顧直言之矣。佛法中，佛誡之云，見法華經之敵，畏於世間而不言者，則成釋迦佛之敵，縱是智人、善人，不能免於無間地獄。譬如人有欲殺害父母，子身知之而不為父母告；有欲滅王者，臣下知之，懼而不為言之者然。<br>　　是以，為佛之使，提婆菩薩見殺於外道、師子尊者為檀彌羅王所斬、竺道生流放蘇山、法道面烙火印，此等皆是重佛法不畏王法之故。是以，賢王之時，力陳佛法正邪，王聞兩方之言，取其勝方智者為師，國遂安穩。所謂陳、隋大王，召南三北七之學者，與天台智者大師；桓武、嵯峨天皇，集南都六宗十四人與最澄和尚，合來對論，論而得勝，立寺弘通正法。大族王、優陀延王、武宗、欽宗、欽明、用明天皇，或崇重鬼神、外道，或歸依道士，或拜神故，作釋迦佛之大怨敵，身以之死，世不安穩。其時進言之聖僧當值大難。　　今、日本國已為大謗法之國，將見必為他國所破。<br>　　知此而不言，縱現時安穩，後世必墮無間大城，畏於後生而言之，流罪、死罪是一定，想定後，於前文應年間，奉申於故最明寺居士大人，未見採用。念佛者等，聞得此由，謀於上下諸人，欲殺害日蓮，未得逞。執權之武藏守、北條長時是極樂寺大人之子，知其父心，不問情由，將日蓮流放伊豆國。是以，極樂寺大人及長時之一門皆滅，此眾所周知者矣。<br>　　其後，未幾即獲赦，歸鎌倉，遵經文，再強為申訴。又、文永八年九月十二日，流放佐渡。如日蓮受責時所言，內爭鬨起，是知有所懼者乎？又獲召返。然、終不見用，萬民之惡心愈見強盛。<br>　　縱捨命作諫，國主不為用，國亡無疑。明告之罪而不見用，咎不在我。爰於文永十一年五月十二日，出相州鎌倉，六月十七日入此深山居住，其後未再出門一町，既經五年矣。<br>　　本是房州人，地頭東條左衛門尉景信，受極樂寺大人、藤次左衛門居士、一切念佛者唆示，多次傳詢，最後發生爭鬥，極樂寺大人一方更歪曲道理，阻止日蓮進入東條郡，致不見父母之墓數年。又受國主罪責者二度，第二度對外揚言遠流，內則欲斬首。九月十二日丑時，引至鎌倉龍口刑場，是有何故乎，忽有如月之物，自江之島飛出，穿向官員頭上，官員士兵驚怖，不敢揮刀，如此種種情由，其夜斬刑得免。又有至佐渡國後再用刑之說，然如日蓮之說，鎌倉內鬨發生，有使者傳令免斬，終得赦歸，今獨居此山。<br>　　在佐渡國時，遙距人里之山野間，有地名塚原之三昧所，彼處有一間四面之堂，頂板有隙，四壁破損，下雨時如處室外，雪則積於屋內。原未供佛像，疊蓆全無。而我隨持有教主釋尊之像，乃奉立之，手握法華經，披蓑衣、戴斗笠，然不見<br>人影，無人給食，如此者四年。彼蘇武之作胡國虜，十九年間，衣蓑食雪，此亦似之。<br>　　今又來此山五年，北有身延山，如登天之橋；南有鷹取山，如天竺之雞足山；西是七面山，矗立似鐵門；東為天子嶽，富士山為王，此山如太子。四山如屏風。北有大河，名早河，水流如矢。南有河，名波木井河，大石漂如木葉。東有富士河，由北流向南，如千鉾突出。其中有瀧，名身延瀧，白練懸空而下。其中有狹小土地，日蓮結庵所在。<br>　　既是深山，晝不見日，夜難窺月。山峰有巴峽之猿啼，谷下水聲如擊鼓。地面亂石橫陳，山中除砂礫外，別無他物。受憎於國主，自無匹夫之來訪。冬雪遮道，夏草沒徑。鹿鳴悠遠，蟬嘶聲淒。既罕人跡，何以維生<br>。蔽身無衣，正愁歎中，竟承送來如斯衣物。感激之心，難以言宣。<br>　　見聞所及之人，為道哀憐者無之，相習已久之弟子、下人等多有逃走，無有來問詢者，今乃有未見未聞之人，來為供養，誠是可感！此莫非我父母之再生者耶？十羅剎女化身而為我護者耶？<br>　　唐代宗皇帝時，有蓬子將軍之子，名李如暹將軍者，受天子之命，北攻胡地，數十萬騎大軍戰敗，為胡國生虜，歷四十年，娶胡妻生子。胡習，俘者著皮衣，繫毛帶，只正月一日許唐衣冠。每年一度思戀漢土，摧肝流淚。未幾，唐興兵攻胡，得隙李如暹棄妻兒逃出胡國，又為唐兵所執，思其為胡人，欲斬之。事聞於德宗皇帝，經力辯雖得免一死，仍流放南國吳越。李如暹歎云：「進不得見涼原之本鄉，退不能逢胡地妻兒」。其心嘆曰：「今既捨妻兒，又不見故鄉，還流往異國，可哀矣」！其心雖大忠，仍有所嘆。　　日蓮亦如是。所為言之者是欲助日本之國，生我之故土不容居，流放之鄉今亦遠離，既入此深山籠居，不有似彼李如暹乎？但於故鄉及流地未有妻兒，幸可免於歎。唯思父母之墓、親朋割離，豈能不為傷感？<br>　　堪喜者，如武士之習，為君強渡宇治勢多，縱是身死，名留後代。日蓮為法華經故，多次受逐，戰而身手被創，弟子等遭殺害，兩度遠流，險及斬刑，一切祇是為法華經故。法華經中，佛說：「我滅度後，後五百歲，過二千二百餘年，此經流布閻浮提時，天魔入人身，不使弘此經，偶有信者，或詈或打，或逐或殺等，其時能為其先者，可得如供養三世十方佛之功德。我又以因位之難行苦行之功德授之」取意。<br>　　過去不輕菩薩弘通法華經，比丘、比丘尼等賢智之持二百五十戒大僧等聚來，唆使優婆塞、優婆夷打罵不輕菩薩，然彼無退轉之心而弘之，終得作佛。昔之不輕菩薩，是今之釋迦佛。而嫉妒打罵之大僧等，千劫墮阿鼻地獄。彼等諸人雖讀觀經、阿彌陀經等數千之經，稱一切佛名，念阿彌陀佛，甚至晝夜讀法華經，由於怨嫉真實之法華經行者，法華經、念佛戒等亦不能為助，千劫墮阿鼻地獄。彼等比丘，始嫉不輕菩薩，其後翻悔改心，身侍於不輕菩薩，如奴僕之隨主，然猶不能免無間地獄，今為仇於日蓮之日本國人眾亦如是。<br>　　此實又甚於彼，彼為打罵，無國主之流罪。雖有杖木瓦石，未有所傷，且未及斬刑，此則惡口杖木二十餘年間不斷，受創、流罪，險及斬首。弟子等或領地被沒，或投牢，或遠流，或逐出門牆，或剝奪田地等事，較夜襲、強盜、海賊、山賊、謀叛者所受處置更嚴。　　此等起於真言、念佛者、禪宗等之大僧等之讒訴。是以，彼等諸人之罪厚於大地，而此大地如船浮於大風浪之大海中，顛動不止。天有八萬四千之星，作瞋，晝夜不斷天變，更有日月，多大災變。<br>　　佛滅後既二千二百二十七年時，大族王燒五天之寺，斬十六大國之僧首。武宗皇帝毀漢土之寺，摧佛像；日本國，守屋以炭火熔釋迦佛金銅像，逼打僧尼還俗，其時猶無如此之彗星、大地震。今人是較此為百千萬倍之大惡。<br>　　彼是王一人之惡心，大臣以下無起心之事。又、彼是權佛與權經之敵，僧亦非法華經行者。此全為法華經之敵，非只王一人，是一國智人并萬民等由心生起之大惡心也。譬如女人妒物，胸中生大火故，身變赤，身毛豎立，五體顫抖，面生燄，如顏傅朱者然。怒目瞋視，如貓眼之見鼠，手戰慄、如柏葉迎風。傍人見之，無異大鬼神。<br>　　日本國之國主、諸僧、比丘、比丘尼等亦如是。所崇之彌陀念佛，聞日蓮言是無間地獄之業，聞真言是亡國之法云，聞持齋是天魔之所為云，手數念珠，咬牙切齒，猛搖其鈴，氣僨脈張，言是持戒，惡心滿臆。<br>　　極樂寺生佛之良觀聖人書狀上訴，建長寺道隆聖人乘輿跪訴於奉行人，諸持五百戒之尼進帛以傳奏，此等皆是於法華經讀之而不讀，聞之而不聞，沈醉於善導、法然之「千中無一」，與弘法、慈覺、達摩等之「皆是戲論」、「教外別傳」之古酒而發酒狂者也。<br>　　雖見得法華最第一之經文，而猶言大日經勝於法華經，禪宗是最上之法，唯律宗是貴，念佛恰合我等之分，此非醉酒人之言耶？言星明於月，見石指勝金，說東為西，指天作地，顛倒本末，且對言月與金是勝於星與石，東作東，天作天，作正直之言者構怨不休，是宜附於人多勢眾者乎？所集者多是沈醉狂亂者而已。<br>　　是以，此等顛倒之男女，皆墮地獄之事，誠為可哀哉！於涅槃經，佛說云：「入末法，謗法華經墮地獄者，多於大地微塵；信之而作佛者，少於爪上土」，以此思之可矣。日本國諸人是爪上土，日蓮一人是當於十方微塵者歟？<br>　　而、由何宿習，承送來衣物，是汝思當於爪上土者歟！<br>　　又、涅槃經云：「大地上立針，大風吹時，自大梵天降一絲，使穿入針穴，雖不為難，然、末代得值法華經行者，其事則難」取意。法華經云：「大海之底有龜，三千年一度升上海面，尋栴檀浮木之穴以休息，而此龜只有一目，且偏視，西物見在東，東物見在西」取意。此是譬喻，生於末代惡世，欲求法華經，並南無妙法蓮華經之穴，以容身之男女者也。是何等過去之緣，而有訪日蓮之心者耶？<br>　　拜見法華經，是說釋迦佛入其人之身，乃得有如此之發心者。譬有吝嗇之人飲酒而醉，豪興大發，信手取物施人。此人一生慳貪，當墮餓鬼道，以酒之緣而發菩薩心。濁水入珠則澄，對月則人心嚮往；見鬼畫雖知其無，而不免於恐；見美女畫雖知其不奪我夫，而難免於妒；錦褥織蛇，人不為用；熱身厭煖風。人心亦如是。此心奉向法華經，雖女人也，當是龍女入身乎！<br>　　又、尾張次郎兵衛尉大人，曾經晤面。日蓮自弘此法門，非他人所可比，閱人實夥，然、心許日蓮者千人無一。彼於日蓮或別無傾心之意，我觀其人，舉止得體，待人親切。故晤面時雖無信受之意，亦不形於色。<br>　　既是夫人之所信，雖不思為真實，當亦無甚背於法華經之事者，亦可喜歟！雖然，既信誹謗法華經之念佛及念佛者，彼身殆已作念佛者，則後世如何，難言矣。譬如國主之於臣下勤懇任事者，已有施恩，亦有尚未施恩之人，無論施與未施，若彼等小有疏誤之事，必蒙降罰無疑。法華經亦復如此。任是如何有信，若與法華經之敵交往，無論知與不知，難免無間地獄。<br>　　此姑置之。彼夫人之為嘆也如何，推知十分可憐。譬如藤花附松而榮，奈松之遽傾何；蔦蘿攀垣以生，奈垣之圮何，難言哉！<br>　　入內無主，如破屋之無柱，客來無人應對，夜暗深閨淒涼。墓碑雖在，撫之無聲。思及亡人，歸於死山、三途之河，其與共越者為誰，祇獨一人歎曰：「留得妻兒等，何為獨一人行在冥途，此豈是我夫妻之契耶」！<br>　　秋夜更闌，冬寒漸緊，其為歎也益重。南無妙法蓮華經、南無妙法蓮華經。<br>　　弘安元年戊寅九月六日　　　　　　　　　日　　蓮　花押<br>　　　妙法尼　"
		},
		{
			"_id": "249",
			"name": "與妙法比丘尼書",
			"context":
				"與妙法比丘尼書<br>（妙法比丘尼御前御返事）<br>弘安四年　六十歲作<br>　　承惠明衣一件，敬領。<br>　　婦人之身，夫君棄世，親族疏離，有女一二人，亦不見佳，無足依靠。更因法門之故，受人怨嫉。如是女人也，何異於不輕菩薩哉！<br>　　佛有姨母，名摩訶波闍波提比丘尼，同是女人也。成阿羅漢，得聲聞名，而歸於永不成佛之道。易女人之姿，捨王后之位，敬受佛之勸，四十餘年間，持五百戒，晝佇立於途，夜靜坐樹下，所願者後世耳，今不許於成佛之道，永不成佛之浮名流傳，何得不長為之歎惜！<br>　　身作女人，過去遠遠劫間，有也無也，每為虛名所誤，恥之愧之。今厭其身，脫其形而作尼，原冀能離得此歎，然事與願違，作成二乘，聞是永不成佛，徒歎命薄歟！<br>　　不也！忽於法華經會上，三世諸佛之怒氣盡釋，許成一切眾生喜見佛，其喜悅也、又是如何？<br>　　是故，若為法華經，縱有何事，不可背之。其佛言，以大音聲，普告四眾：「誰能於此、娑婆國土，廣說妙法華經」。是時，我也、我也，多見有發心者，佛對爭欲報諸佛恩之尼等女人言，任有何事，必須忍之，於我滅度後，在此娑婆世界弘此法華經。三度曉之矣，未見採用，祇言當於他方國土廣宣此經，誠是不明事理之比丘尼歟！佛之氣惱也、思當如何？是以，佛乃移目於八十萬億那由佗之諸菩薩而熟視之。<br>　　嘗思之矣，女人為世間俗事，不惜污名捨命，而於成佛之事，則甚弱焉。然、今有生作末代惡世之女，於此蠻荒野島，忍受夷民打罵，一意弘揚法華經，勝彼之比丘尼何止雲泥，佛於靈山必其鑒諸。彼之比丘尼，名一切眾生喜見佛，此非別事，正當於今妙法尼之名耳！作王之人，過去亦是，現在亦是，持十善人之名。名雖或不同，其居師子座者一也，此名亦無不同矣。<br>　　彼違於佛意之尼，猶得名為一切眾生喜見佛，此則不違佛言，於此娑婆世界為法華經而毀名捨命之尼，何不足得其名乎？彼為養母，不能捨，汝是他人，而捨之，豈不成偏頗之佛乎？爭得有此事耶！況如「其中眾生，悉是吾子」之經文，今尼是女子，彼尼是養母，不捨養母而捨女子，佛何能有此意？此皆道理，須深知之。說來已多，止筆。<br>　　　妙法尼　　　　　　　　　　　　　　　日　　蓮　花押"
		},
		{
			"_id": "250",
			"name": "覆內房夫人書",
			"context":
				"覆內房夫人書<br>（內房女房御返事）<br>弘安三年八月　五十九歲作<br> 別名：白馬白鳥御書　　　<br>　　自內房之來函云：「八月九日，為亡父百日忌辰，奉上布施金十貫文」。又、願文狀云：「奉讀妙法蓮華經一部，奉讀方便品、壽量品三十卷，奉讀自我偈三百卷，唱奉妙法蓮華經題名五萬遍」。同狀云：「伏惟亡父存生時，弟子跋涉千里，凌越山河，親受妙法之題名，然後未經三十日，而一生告終」，又云：「嗚呼！閻浮露庭之白骨，縱歸作塵土；靈山先父之亡魂，必得悟妙覺」，又云：「弘安三年女弟子大中臣氏敬白」。<br>　　夫一乘妙法蓮華經，於月氏國，積一由旬之城；於日本國，唯八卷耳。然祈現世後生之人，或八卷、或一卷、或方便壽量、或自我偈等，讀誦讚歎而所願得遂，多有先例，此姑置之。所云：「唱奉妙法蓮華經題名五萬遍」。此事，尋其例則少矣。或唱一遍、兩遍，得蒙利生之人粗粗聞之，若五萬遍之類，未有前聞。<br>　　但亙及一切諸法者有其名字，名字皆張顯其體德。例如石虎將軍，是射穿石虎而得名者，日本的立大臣以射穿鐵製標的而得名。是皆為名顯其德，今稱妙法蓮華經，一部八卷、二十八品之功德，悉納於五字之內。譬如意寶珠之納有萬寶，一塵之盡三千法門是也。<br>　　南無云者，示恭敬之心、隨順之心耳。故、阿難尊者於一切經之如是二字上，書「南無」。南岳大師云：「南無妙法蓮華經」，天台大師云：「稽首南無妙法蓮華經」。<br>　　阿難尊者是斛飯王太子、教主釋尊弟子。釋尊入滅後過六十日，與迦葉等一千人，文殊等八萬人，集會於大閣講堂，悲悼佛滅。咸謂：「我等多年間之隨從，六十日間之別，其悲如是。況百年、千年，乃至末法之一切眾生，以何可為佛之遺念耶？六師外道以八百年前，二天三仙所說四韋陀、十八大經為師之遺思而傳之。若然，則我等應以五十年間，一切聲聞、大菩薩所聽聞之諸經，筆錄之，以作未來眾生之眼目也」。推阿難尊者登高座，仰之如佛，眾人下座。文殊師利菩薩唱南無妙法蓮華經，阿難尊者應之而答如是我聞，九百九十九人之大阿羅漢等染筆書之。一部八卷、二十八品之功德，盡納於此五字之中，故、文殊師利菩薩唱之於上，阿難尊者如是應之，而萬二千之聲聞、八萬大菩薩、二界八番之雜眾以其無誤而頷首示意。<br>　　天台智者大師之聖人，以妙法蓮華經之五字，書作玄義十卷一千張，其意是，華嚴經八十卷、六十卷、四十卷，阿含經數百卷，大集方等數十卷，大品般若四十卷、六百卷，涅槃經四十卷、三十六卷，乃至月氏、龍宮、天上、十方世界之大地微塵之一切經，悉皆是妙法蓮華經，「經」之一字之所從也。<br>　　妙樂大師重造十卷名釋籤，云天台以後傳漢土之一切經、新譯諸經，悉為法華經之眷屬。日本傳教大師更重為判定新譯諸經中，大日經等之真言經，皆為法華經之眷屬。但弘法、慈覺、智證等，於此義為水火，此義將略述於後。譬如五畿、七道、六十六國、二島，其中之郡、莊、村、田、旱地、人、牛馬、金銀等，悉備於日本國三字之內，無有一闕之事。<br>　　又、王字，三橫一豎，橫三是天地人，豎一是王。如須彌山之貫穿大地而不傾，貫穿天地人而不稍傾者，故名為王。王有二：一小王，人王、天王是也；二大王，大梵天王是也。日本國如大王；各地領主等，小王也。<br>　　華嚴經、阿含經、方等經、般若經、大日經、涅槃經等，「已今當」之一切經是小王，如日本國中各地之領主。法華經是大王，如天子。故華嚴宗、真言宗等諸宗之眾人是國主之所從。以一國小民之身，奪取天子之德，是下剋上、背上向下、破上下亂也。縱是有志欲治理世間，國破人亡必矣。<br>　　譬如樹幹搖動，枝葉不能靜；大海浪湧，船何得穩？華嚴宗、真言宗、念佛宗、律僧、禪僧等，雖其身持戒正直、智慧勝人，既是生於下剋上之家，作法華經之大怨敵，何能免墮阿鼻大城？例九十五種外道中，雖不乏正直有智之人，既承傳二天三仙之邪法，終不能脫身惡道也。<br>　　而今世唱南無阿彌陀佛之人眾，於唱南無妙法蓮華經者，或笑或侮，此如世間之譬，是稗之厭稻，家主之憎田苗者也。此是無國將時之盜賊，日未出時之鼴鼠也。打家劫舍之強盜無罪，地中鼠行自由自在。遇得南無妙法蓮華經之國將、日輪，如大火之滅於水，猿猴之值犬矣。<br>　　現時南無阿彌陀佛之諸人，聞得南無妙法蓮華經之聲，或失色、或瞋目、或喪魂、或五體戰慄。傳教大師云：「日出星隱，見巧知拙」，龍樹菩薩云：「謬辭易失，邪義難扶」，德慧菩薩云：「面有死喪之色，言含哀怨之聲」，法歲云：「昔義虎，今伏鹿」。以此等之意可知矣。<br>　　妙法蓮華經之德，粗粗可為開說。毒藥變為藥，妙法蓮華經五字變惡為善，玉泉之泉，變石為玉，此五字使凡夫作佛。是以，過世之慈父尊靈，其存生中唱南無妙法蓮華經，已作即身成佛之人矣。如石變成玉，堪稱孝養之至極！故、法華經云：「此我二子，已作佛事」，又云：「此二子者，是我善知識」。<br>　　昔有一大王名輪陀，此王聞得白馬鳴聲，則色盛力強，不食而飽，他國之敵，脫冑合掌。又此白馬，必見白鳥而後鳴。然、以大王之政惡乎？又或感於過去之惡業乎？一時白鳥盡失，無一存者，白馬遂亦不鳴。白馬不鳴，大王色惡力衰，身悴謀弱，故國亂焉，他國舉兵來犯，咸歎何以為計？<br>　　大王敕宣云：「國多外道，我皆歸依奉之。佛法亦如是。然、外道與佛法中惡，何者能使白馬鳴，我則信之，他之一方不可存於我國」。爾時，一切外道來集，欲使白鳥現而白馬鳴，然而白鳥未現。昔能興雲作霧，吹風起浪，身上出火現水，人變馬、馬變人，一切自在，不知如何，總不見白鳥出現。<br>　　爾時，有名馬鳴菩薩之佛子，祈願於十方諸佛，則白鳥出來，白馬復鳴。大王聞此，色稍現，力漸出，膚亦見鮮美。白鳥又白鳥，千隻白鳥出現，千匹白馬一時嘶鳴，如雞之報曉者然。大王聞得此聲，色如日，膚如月，力如那羅延，謀如梵王。爾時，王之綸音，如汗出之不返，一切外道等，其寺悉作佛寺。<br>　　今、日本國亦如是。此國始為神代，漸入末代，人心不正，貪瞋癡強盛，神智淺而威力弱，即氏子亦難為守護。幸有名佛法之大法渡來，人心就正，神亦增其威勢，唯附於佛法者謬誤漸多，國亦日危。乃有傳教大師渡漢土，將日本、漢土、月氏之聖教合而勘之，棄愚就賢，無有偏頗，定法華經三部為鎮護國家之三部。<br>　　弘法大師、慈覺大師、智證大師之聖人等，或藉漢土、月氏之名，貶抑法華經，稱或第三、第二，或戲論，或無明之邊域，於是，以真言三部儼然取代法華經矣。如是，代漸為下剋上，此邪義瀰漫一國，人多墮惡道，神威漸滅，氏子亦難守護，故八十一至八十五之五主，或沈西海，或捨於四海，今生作大鬼，後生落無間地獄。然此事不為人知，故未有所改。日蓮粗粗知得此事，為報國恩，遂遭人怨矣。<br>　　此事暫且置之。貴女之慈父如輪陀王，貴女如馬鳴菩薩，白鳥如法華經，白馬如日蓮，南無妙法蓮華經如白馬之鳴，大王聞之而色盛力強，是如過去慈父聞貴女唱南無妙法蓮華經之音而成佛矣。<br>　　弘安三年八月十四日　　　　　　　　　　日　　蓮　花押<br>　　　覆內房夫人"
		},
		{
			"_id": "251",
			"name": "覆治部法師書",
			"context":
				"覆治部法師書<br>（治部房御返事）<br>弘安四年八月　六十歲作<br>　　白米一斗、蘘荷子、生薑一包，敬領。<br>　　凡春以花、秋紅葉、夏清水、冬雪奉進於佛之人，皆得成佛，何況是為上一人延壽，為下萬民重如珠寶之白米，以之供養於法華經，爭得不成佛耶！<br>　　其上，世人之以為大事者，主君與父母之言也。背父母之言，墮於不孝之罪，為天所棄。不用國主之言，成違敕者，奪命。是以，我等自過去遠遠劫，或捨國、或捨妻兒、或捨身命等，所願是後生菩提，於已近成佛時，值逢一乘妙法蓮華經，聞於三界之主、第六天魔王。魔王謂：「此人作佛，將有二失。一、此人出離三界，與我所從之義斷。二、此人作佛，其父母兄弟，不亦將遷出娑婆世界耶？是如何可」。<br>　　遂身作種種變化，或附於父母，或附於國主，或作貴僧，或勸為惡，或威脅，或巧騙，或為高僧、大僧、智者、持齋，或勸以華嚴、阿含、念佛、真言代替法華經，總之欲阻其作佛耳。<br>　　法華經第五卷有云：「入末法有大鬼神，第一入國王、大臣、萬民之身，於法華經行者或罵、或打殺，若不遂，則現無量無邊之僧，引一切經以騙，仍不遂，則作二百五十戒，具三千威儀之大僧，欺國主、騙國母，或流或殺」。<br>　　又、卷七之不輕品，又、卷四之法師品，又、卷二之譬喻品，或涅槃經四十卷，或守護經等，可見詳細。現時世間不稍有違異，尤其於駿河國賀島莊，事在眼前，汝身當之，殊足深思者歟！不同於他事，父母、國主等制止法華經時，不用其言，反為對父母之孝養，為國主之禱也。<br>　　其上，日本國是殊勝之國，敬神崇佛。而日蓮弘通法華經，上自一人，下及萬民，悉來作敵故，雖敬一切神，供養一切佛，其功德反成大惡。如灸治還作惡瘡，藥反成毒，祈於一切佛神，所祈還成罪。<br>　　此國既已為他國之財，而高貴之人，其為歎也、將有甚於平家之亡者百千萬億倍乎！此早為人言之矣。又為敵於法華經者，以其人受責大小，可知供養法華經者之功德大小矣。例如殺父母之人，縱作何大善根，天亦不能受之也。然、作法華經之敵，雖為父母，殺之大罪還成大善根。設為十方三世諸佛之怨敵，信得法華經一句，諸佛不能捨之。此可推量之。<br>　　尊使待發，不詳言，容另書。恐恐謹言。<br>　　八月二十二日　　　　　　　　　　　　　日　　蓮　花押<br>　　　覆治部法師"
		},
		{
			"_id": "252",
			"name": "盂蘭盆書",
			"context":
				"盂蘭盆書<br>（盂蘭盆御書）<br>弘安二年七月　五十八歲作<br>別名：與治部法師祖母書　<br>　　白米一袋、炒米、瓜、茄子等，謹奉於佛前禱之矣。<br>　　盂蘭盆者，佛弟子中有目連尊者，神通第一。與舍利弗之智慧第一並名，如須彌山之日月，大王左右之臣。其父名吉懺師子，母青提女。母性慳貪，墮餓鬼道，目連為之營救，事始於此。<br>　　其因緣是母墮餓鬼道而悲歎，目連於凡夫時不知也。幼年入外道家，習四韋陀、十八大經等外道之一切經，然猶不知其母生所。其後，十三歲與舍利弗同詣釋迦佛，作弟子，斷見惑而為初果聖人，斷修惑而為阿羅漢，具三明而得六通。<br>　　開天眼，覽三千大千世界，明如鏡中之影；穿大地，見三惡道，如我等於朝日下洞見冰底之魚。其中餓鬼道，我母在焉。無飲無食，皮如拔毛之金鳥，骨如累石並列，頭禿如球，頸瘦如絲，腹如大海，張口伸手乞物之形，如飢蛭之嗅得人香。見其前生之子而泣之姿、及飢餓情景，難以形容，目連悲也如何？<br>　　法勝寺之執行舜觀 俊寬，流徙於硫黃島，裸身，散髮卷頸，瘦軀憩於海濱，取藻裹腰，右手捉魚一尾，送往口中時，適舊時小僮尋來而見之。目連尊者之見母，與此相比，何者可憐耶？是此目連更勝於彼者乎！<br>　　目連尊者至為悲痛，現大神通，為母進飯，母大喜，右手抓飯，左手掩之而欲吞，不知何故，飯入口變火，如集燈芯點火者然，瞬間著火，母體受燃，霹霹作聲，目連見及，大為慌張，現大神通，引來大水灌救，其水反作薪，母體受燃愈甚，目連見狀更苦。其時，自知神通有限，急急奔歸，行至佛前稱：「我身生於外道之家，作佛弟子，得阿羅漢身。離於三界生，雖得三明六通之羅漢，見乳母大苦，思欲救之，反使其苦更劇，心痛不已」，哀求佛助。<br>　　佛云：「汝母罪深重，非汝一人之力可及。又、任是何人，天神、地神、邪魔、外道、道士、四天王、帝釋、梵王之力，亦均所不及也。七月十五日，廣集十方聖僧，具百味飲食，其可為母苦之救也」。目連如佛所示行之，其母得脫餓鬼道一劫之苦。此是盂蘭盆經所說。依此，滅後末代眾人於七月十五日行此法。此乃通途之說。<br>　　日蓮案云，目連尊者是十界中、聲聞道之人，持二百五十戒堅如石，具三千威儀如滿月之不缺。智慧似日，神通可捲須彌山十四圈，推動大山。如斯之聖人於重報之乳母，不能施救，以酬其恩，勉欲為其報，反增其苦。今之僧等，二百五十戒空有其名，且藉戒之名而欺人，無一分之神通，如大石之望昇天，智慧類於牛羊，縱集來千萬人，亦不能救父母之一苦。<br>　　所詮，目連尊者不能救乳母之苦者，為其所信是小乘之法，二百五十戒之持齋人耳。故、有名淨名經之經典，說淨名居士責目連法師云：「供養汝者，墮三惡道」。其意是謂，供養持二百五十戒如是高貴之目連尊者，其人必墮三惡道。<br>　　且此非指目連一人而言之者，一切聲聞乃至末代持齋者亦皆是其所指。此名淨名經之經，於法華經言，是下其數十位最末之所從也。所詮，目連尊者自身尚未成佛故也。自身未成佛，欲救父母尚難，何況救他人耶！<br>　　而目連尊者，順從法華經之正直捨方便，立即捨棄小乘之二百五十戒而唱南無妙法蓮華經，迅得成佛，名號為多摩羅跋栴檀香佛，此時父母亦得成佛。故、法華經云：「我願既滿，眾望亦足」。目連之色身是父母之遺體，目連色身成佛，父母之身遂亦成佛。<br>　　例日本國八十一代、安德天皇御宇，平氏大將安藝守清盛，歷經征戰，摧滅國敵，積功昇至太政大臣，當今之安德天皇為其孫。一門公卿，日本六十六國、二島，悉其所掌握，人順之如草木望風披靡。心驕身傲，蔑視神佛，圖將神人及諸僧納入手中，與山僧及七寺諸僧為敵，結局於去治承四年十二月二十二日，火燒七寺內之東大寺、興福寺兩寺。<br>　　以此大重罪，現於太政居士之身，翌年之養和元年閏二月四日，身如炭，血如火，如火燒炭，終由其身出火，高熱致死。其大重罪傳及二男宗盛，沈於西海而浮出東天，繩縛於右大將賴朝前，以至於終。三男知盛，入海供魚食。四男重衡，受縛，還押京都、鎌倉，終則送交奈良七大寺，十萬人大眾等，以其為佛敵，人各一刀戳之。<br>　　惡中之大惡，非祇己身受其苦，其子及孫，至末七代，皆受其報。善中之大善亦復如是。<br>　　目連尊者信奉法華經之大善，非祇自身成佛，父母亦成佛。上七代、下七代，上無量生、下無量生之父母等，意想不及，均得成佛。乃至子女、夫妻、所從、檀那、無量眾生，不僅得離三惡道，悉皆成初住、妙覺之<br>佛。故、法華經第三云：「願以此功德，普及於一切，我等與眾生，皆共成佛道」。<br>　　以此等思之，貴女有孫、治部大人作僧，此僧無戒無智，不持二百五十戒之一戒，不具三千威儀之一，智慧類牛馬，威儀似猿猴。雖然，所仰者釋迦佛，所信者法華經也。例如蛇之握珠，龍戴舍利。藤以攀松而懸千尋，鶴以恃羽而翔萬里，此非自身之力。治部法師亦如是。<br>　　我身如藤，附法華經之松而登妙覺之山，托一乘之羽而翔寂光之空。持得此羽，父母、祖父、祖母，乃至七代末裔，皆可由此僧為悼。持得彌足珍貴之寶者是貴女也，彼龍女以珠獻佛而作佛，此女人以孫作法華行者，必能得其引導。匆匆事冗，不盡所言，容另申之。恐恐。<br>　　七月十三日　　　　　　　　　　　　　　日　　蓮　花押<br>　　　覆治部祖母"
		},
		{
			"_id": "253",
			"name": "與淨蓮法師書",
			"context":
				"與淨蓮法師書<br>（淨蓮房御書）<br>建治元年六月　五十四歲作<br>　　麻布單衣一件，收得。<br>　　善導和尚是漢土臨淄人，幼時，拜密州之明勝為師。彼僧尊崇法華經及淨名經，自身讀誦，亦以之勸人，善導受其教。善導習此，如師行之。是有過去之宿習者歟？思之云：「佛法有無量行，隨機皆得利益。教雖尊，不當機，無益。是以，我行法華經，若不當於機，亦是徒然」。遂思不可依教，而入一切經藏，閉兩眼取經，得觀無量壽經。披見此經云：「為未來世，為煩惱賊之所害者，說清淨業」。<br>　　善導暗思：「華嚴經為二乘，法華經、涅槃經雖亙及五乘，大旨是為聖人。為末法我等之經，唯有觀經。釋尊最後遺言，無過於涅槃經。彼經列七種眾生。第一入水則沒之一闡提人。入生死之水以來，迄今未出。譬如大石之沈海，身重難浮，常在海底，此名常沒。第二出已復沒。譬如雖身有力，不習浮，出已復入。此雖非一闡提人，如一闡提，亦名常沒。第三出已不沒。自出生死之河後，不再有沒。此是舍利弗等之聲聞也。第四出已即住，第五觀方，第六淺處，第七到彼岸等。第四、第五、第六、第七是緣覺、菩薩也。<br>　　釋迦如來出世，說一代五時諸經，普濟第三已上諸人，第一棄之。法藏比丘阿彌陀佛發四十八願，迎此等眾生。十方三世之佛與釋迦佛，救度第三以上一切眾生。阿彌陀佛迎第一、第二，而今末代凡夫相當第一、第二。然，淨影大師、天台大師等他宗人師等，不辨此事，以為聖人亦往生九品淨土，是誤中之大誤也。<br>　　末代凡夫中，上三品遇大，始值大乘之凡夫；中三品遇小，始值小乘之凡夫；下三品遇惡，一生造惡無間非法之粗凡夫。臨終時，始值辨識以上七種眾生之智人，盡棄岸上諸經，而救其溺水之機，授觀經下品、下生之大惡業者以南無阿彌陀佛。<br>　　是以，見一切經，知法華經等，於末代之機千中無一，對第一第二之我等眾生，說為第三已上之法華經等，於末代修行，只苦身而無益」。<br>　　如上之言，善導和尚拋法華經而行觀經，則三昧發得，參見阿彌陀佛。重傳此法門，四帖之疏是也。<br>　　善導云：「然、諸佛大悲，於苦者，心偏愍念常沒眾生。是以，勸歸淨土。亦如溺水之人，急須偏救；岸上之者，何用濟為」，又云：「言深心者，即是深信之心也。亦有二種：一者決定深信自身現是罪惡生死凡夫，曠劫已來，常沒常流轉，無有出離之緣」，又云：「二者決定深信彼阿彌陀佛四十八願，攝受眾生，無疑無慮，乘彼願力，定得往生」。此釋之意，顯於上述。淨土宗之肝心云者，此也。<br>　　此輩以為，我等末代凡夫，是涅槃經所示之第一、第二。此時，釋迦佛之教無出離之緣。法藏比丘之本願「知定得往生，是云三心中之深心也」。此亦非善導和尚之私義。有名道綽禪師之人，講述涅槃經二十四遍，見曇鸞法師之碑文，即捨涅槃經而遷於觀經，後以此法門授善導。名曇鸞法師者，齊代之人，獨步於漢土。初講四論及涅槃經，值菩提流支三藏，捨四論及涅槃，遷於觀經而遂往生。是三代之間，傳習之法門也。漢土、日本習八宗之智人，以正法既過，進入像法，皆捨自宗，遷於淨土念佛者，此也。日本國之初階，有比叡山慧心之往生要集，次有學三論之永觀所著往生十因、往生講式。彼等皆是會得此法門之人，法然上人亦爾。<br>　　日蓮云，知得此義之人眾，皆以為恆河第一、第二眾生，全是淨土之機。此是此法門之樞要。然、日蓮披見涅槃經卷三十二、三十六，第一誹謗正法之一闡提，名常沒大魚。第二亦名常沒，出於第二之人有：提婆達多、瞿伽利、善星等，此皆誹謗五逆之諸人。所詮，第一、第二眾生是謗法與五逆之人。<br>　　法藏比丘之「設我得佛，十方眾生，至心信樂，欲生我國，乃至十念，若不生者，不取正覺。唯除五逆、誹謗正法」。若如此願，法藏比丘已盡捨恆河第一、第二眾生者矣。然如善導和尚所言之末代凡夫，於阿彌陀佛之本願，卻是千中無一也。<br>　　與其相對，為法華經結經之普賢經，定稱五逆與誹謗正法是一乘之機。是以，為末代凡夫，法華經是十即十生、百即百生。<br>　　就善導和尚之義而作之言，非我日蓮一人之私見。阿彌陀佛為無上念王時，娑婆世界即為其所棄，而釋迦如來為寶海梵志，已取得此忍土。阿彌陀佛、十方之佛作誓，十方淨土不迎誹謗正法、五逆及一闡提。而寶海梵志願云：「即集十方淨土擯出眾生，我當度之」。法華經云：「唯我一人，能為救護」。<br>　　「唯我一人」之經文似見有過分之嫌，其實，此非釋迦如來自義，阿彌陀佛等之諸佛，自身捨棄娑婆世界，故、教主釋尊既作誓「唯我一人」，而已出於娑婆世界，何得有疑！<br>　　鸞、綽、導、心、觀、然等六人，皆是智者。日蓮是愚者也，非學生也。但上舉六人，是何國之人？三界外之人耶？六道外之眾生耶？值遇阿彌陀佛，出家受戒作沙門之僧耶？<br>　　今之人眾，較之於將門、純友、清盛、義朝等，既不及其門第，威德亦不足。將門等人乃一時豪傑，祇以作朝廷之敵，而遭遠不及彼等之人眾所口誅舌伐，然、將門等之子孫並不再追究。義朝是故右大將家之慈父，敬其子何能不敬其父。而眾人皆鄙視義朝、為朝者，何故耶？此是王法為重，逆臣之罪報也。<br>　　以上六人亦如此。釋迦如來出世，說一代聖教，集五十年之說法，定其淺深、勝劣、虛妄、真實。說四十餘年未顯真實，已今當第一等；多寶十方諸佛，更為證明其真實。而彼六人，依於未顯真實之觀經，稱皆是真實之法華經，不足為第一第二惡人之救，而今世眾人為彼等所騙，已歷多年，恰如將門、純友等所從等，對不為信用彼等之百姓，或殺或打者然。畏於彼等而順從之男女，則受責於官軍，與彼眾人一同受水火之責。<br>　　今、日本國人，於一切諸佛、菩薩、一切經，雖似見其信，心則彼六人之心，身亦是彼六人之家臣。彼將門等未受官軍討伐時，大將之所從、知行之地，一時見其安穩，違敕之責漸近，地成修羅道，男子如俎上之魚，不免投火投湯。今、日本國亦如是。依彼六人之僻見，今生受棄於守護之神，成三災七難之國，後生既是一業所感之眾生，必遭阿鼻大城之焰。法華經第五卷，佛言末代法華經之強敵，如六通羅漢。上舉六人，其尊貴之事，非如現六通羅漢者耶？<br>　　然、淨蓮上人之親父，是彼等諸人之檀那。佛教若實，無間大城必矣。又述主君之心者為臣，止親之苦者為子。目連尊者救慈母出餓鬼之苦，淨藏、淨眼撥慈父之邪見，父母之遺體是子之色心。淨蓮上人持得法華經之功德，可成慈父之力。提婆達多雖墮阿鼻地獄，得受記天王如來，佛與提婆同性一家故也。此是慈父也、子也。淨蓮上人所持法華經，何能不為彼故聖靈之功德乎？述事繁多，止筆。使人三讀三聽之可也。恐恐謹言。<br>　　六月二十七日　　　　　　　　　　　　　日　　蓮　花押<br>　　　再三為念者，希轉告駿河各位，須是同心共濟。"
		},
		{
			"_id": "254",
			"name": "覆新池函",
			"context":
				"覆新池函<br>（新池殿御消息）<br>弘安二年五月　五十八歲作<br>別名：法華經隨自意事　　<br>　　米三石收得，即供奉於一乘妙法蓮華經寶前，並唱南無妙法蓮華經一遍，為祈最愛之令公子，往靈山淨土「決定無有疑」矣！<br>　　夫因果之理，如華與果。千里荒野之枯草，如以螢火一點之火燃之，須臾一草、二草、十、百、千萬草盡為延燒，更及於十町、二十町之草木，一時燒盡。龍得一渧之水昇天，三千世界降雨。雖為小善供養法華經，可得功德如是。<br>　　佛滅後一百年，月氏國有阿育大王，知行一閻浮提八萬四千國之四分之一。龍王作臣，鬼神來侍，六萬羅漢為師，立八萬四千石塔，誓以十萬億金供養於佛。如斯之大王尋求因位之功德，只以一土餅供養釋迦佛之故。釋迦佛之叔父為斛飯王，其太子名阿那律，出生時持一器出，器中有飯，食盡復出，取之不盡，故此太子幼名如意，於法華經成佛，普明如來是也。尋此太子之因位，是飢世以稗飯供養辟支佛之僧故。供養辟支佛之功德猶如是，況供養法華經行者，其功德勝於供養無量無邊之佛。<br>　　日蓮是日本國之人。南閻浮提七千由旬之內，有八萬四千國，十六大國、五百中國、十千小國、無量粟散國。其中，月氏國為大國。彼國有五天竺，其東之海中有小島，日本國是也。在中天竺十萬餘里之東方。<br>　　佛教於佛滅度後、正法一千年間，止於天竺，未傳餘國。正法一千年末，入像法一十五年，傳及漢土；漢土越三百年，傳百濟國；百濟國一百年。已上，佛滅後一千四百十五年，人王三十代、欽明天皇御宇，日本國始有釋迦佛之金銅像及一切經傳來，及今七百餘年。其間，一切經有五千餘卷或七千餘卷云。宗有八宗、九宗、十宗。國有六十六國、二島，神三千餘社，佛一萬餘寺。僧尼及於一般男女之半數，佛法之繁昌，勝於漢土，并超過天竺。<br>　　但、佛法中有諍論。淨土宗人，以阿彌陀佛為本尊；真言諸人，以大日如來為本尊；禪宗諸人，擱經與佛，以達摩為本尊。餘宗眾人，隨從念佛者、真言等，雖無何所定，順隨勢強人眾，多以阿彌陀佛為本尊。擱置現在主師親之釋迦佛，祈願逃往他人之阿彌陀佛十萬億他國。阿彌陀佛非親、非主、非師，但以一經，立虛言之四十八願，愚人以為真實，瘋狂敲打金拍子，跳踊念佛，厭離親國而出，約定來迎之阿彌陀佛不來，迷於中有之旅，為謗法之業所引，趣向三惡道之牢屋，獄卒、阿防、羅剎大喜，捉之搦之，苛責之不知所止。<br>　　此事依經文粗粗陳述，而日本國男女四十九億九萬四千八百二十八人，以我一人為不思議者，其餘四十九億九萬四千八百二十七人皆成敵人，不用主師親之釋尊已是奇怪，更對悉遵釋尊說法之日蓮，或罵詈、或打擲、或逐出、或讒言，而行流罪、死罪。貧者阿附富人，賤者仰仗貴人，無勢順從多勢，世間之習如是，而偶有信法華經之人，亦憚於世間，畏忌人言而放棄信仰，多有墮於地獄之事，誠是可憐！<br>　　但、日蓮為愚眼歟，又或是宿習乎？「法華經最第一」、「已今當說」、「難信難解」、「唯我一人，能為救護」之文，是出自如來之金言，全非我一人之言。當世之人，將人師之言，思為如來金言，或思為與法華經並肩齊等，或且勝之，或雖稍劣，但思合於機。而如來聖教，有隨他意、隨自意之說。譬親隨子心，云隨他意；親心使子隨之，云隨自意。<br>　　諸經是隨他意，佛隨一切眾生心故；法華經是隨自意，使一切眾生隨順佛心故。諸經雖為佛說，信之，是眾生之心，故永不作佛。法華經是佛說、是佛智，一字一點，若深信之，己身即佛。譬白紙染墨即黑，黑漆塗白物即白。毒藥變為藥，眾生變為佛，故名妙法。　　而、今世眾人，無論貴賤，輕視現在之父釋迦佛，而崇重與己無緣之阿彌陀、大日如來等，此豈非不孝之罪耶？此豈非謗法之人耶？如此作言，日本一國之人同來為敵。此亦有其理焉！曲木厭直繩，偽者不喜直政也。<br>　　我朝人王九十一代間，謀叛者二十六人，所謂大山王子、大石小丸，乃至將門、純友、惡左府等。此等諸人閉居於吉野山、十津河之山林，隱遁於筑紫、鎮西之海中。而島上土著，村中武士多欲討之。然於高僧、山山寺寺社社之法師、尼、婦等，別不思其為敵。惟對日蓮，則國中上下男女、尼、法師、高僧等眾人，一意為敵。<br>　　其故，凡人無不祈願後世，較之一般男女，僧尼所願更見強盛，彼等往生之事且置之，為今生度世中介之人故。高僧自稱我好、我勝，於繼本師之及領地之事，名聞利養之心重，熱中於世事而求道心薄。故指彼等是「惡解佛法之愚人，謗法之人」，不惜為言，不憚其人。畏於「當知是人，佛法中怨」之金言，遵奉「我是世尊使，處眾無所畏」之經文，加以嚴責之間，「未得謂為得，我慢心充滿」之人，何得不來為怨嫉乎？<br>　　是以，日蓮為法華經故，如此飽受三類強敵之迫害事，乃天神七代、地神五代、人王九十餘代向未曾有者也。如斯受上下萬人一同嫉視，仍承跋涉來訪，當非等閒之緣，是宿世之父母耶，昔為兄弟者耶，始為思及者歟！又過去法華經之緣深，此度種熟可得作佛，故以在俗之身，冗務之餘，懷念及此者歟！<br>　　且、由遠江國來此甲斐國波木井鄉身延山，遠及三百餘里，途中旅宿難安，登嶺險峻，涉谷驚心，河水疾如飛矢，大石流轉，人馬難渡，舟危如漂紙。男皆樵夫，女皆山姥。道細如繩，樹茂如草。尋來如斯所在，是何宿習耶？釋迦佛牽手，帝釋作馬，梵王護從，日月代之作眼，而來此者乎？感激、感激！待述之事尚多，身苦風寒，暫此擱筆。<br>　　弘安二年己卯五月二日　　　　　　　　　日　　蓮　花押<br>　　　覆新池大人"
		},
		{
			"_id": "255",
			"name": "覆行敏書",
			"context":
				"覆行敏書<br>（行敏御返事）<br>文永八年七月　五十歲作<br>與淨土僧行敏　　　　　<br>　　行敏初次質難書<br>　　雖未造訪，因事奉書承教，可許為常習乎？　　<br>　　如所風聞，貴僧所立之義，甚為不審。法華已前所說一切諸經，皆是妄語，非出離之法此其一。大小戒律，誑惑世間，是令人墮惡道之法此其二。念佛為無間地獄之業此其三。禪宗是天魔之說，若依之而行者，增長惡見此其四。事若為實，佛法之怨敵也。欲為對面，遂破惡見。又若無其義者，何得不為惡名所痛耶！就其是非，委細賜教為感。恐恐謹言。<br>　　七月八日　　　　　　　　　　　　　　　僧　行敏　花押　<br>　　　日蓮阿闍梨方丈<br>　　聖人覆書<br>　　各條不審事，私人問答，事所難行。然、可經上奏，奉裁示後，隨而糾明是非。如斯蒙教，誠是企盼者也。恐恐謹言。　　七月十三日　　　　　日　　蓮　花押<br>　　　覆陳　行敏方丈"
		},
		{
			"_id": "256",
			"name": "致新池書",
			"context":
				"致新池書<br>（新池御書）<br>弘安三年二月　五十九歲作<br>　　幸哉！我等生逢末法流布之時。悲哉！今生未信此經之人眾。<br>　　夫受生人界者，孰得免于無常。若然，胡不為後世之圖乎？諦觀世間之體，口誦此經，手持經卷者亦夥矣。然、苟背于經心，則難免于惡道。譬于人，皆有五臟，若一臟有損，則病從其出，終至延及他臟而喪命。<br>　　傳教大師爰有云：「雖讚法華經，還死法華心」。文意謂，雖持讀讚頌法華經，若乖背法華之心，翻成殺害釋尊、十方諸佛也。世間之惡業眾罪雖如須彌，若能值遇此經，諸罪如霜露，遇法華經之日輪無不消失。然此經之十四謗法中，若犯其一、二者，其罪難消。所以者何？　　殺一大三千界之一切有情，猶不及殺一佛之罪。若乖背法華之心，是殺十方佛之罪也。違背此法華之戒，是為謗法者。地獄可怖，以火燄為家；餓鬼可悲，迫于飢渴，自食其子；修羅鬥諍，畜生殘害互殺。<br>　　有名紅蓮地獄者，因其甚寒，躬身之間，背裂肉出，狀似紅蓮故名。況更有大紅蓮乎！一至斯等惡所，王位、將軍無所用，遇獄卒呵責之狀，如猿猴之為人牽引。斯時也，尚有何名聞名利、我慢偏執乎？<br>　　須知，若對知法華經之僧，起不思議之志，一度供養則可不墮惡道，何況十度、二十度，乃至五年、十年、一生之間供養，其功德雖佛之智慧難知也。佛說一度供養此經行者之功德，直比八十億劫間，以無量珠寶供養釋迦佛之功德，勝過百千萬億倍。值遇此經，喜悅滿懷，兩眼浮淚，欲報釋尊之恩實難。如斯數度送來此山之供養，已是對法華經及釋迦尊之報恩，唯望愈加砥礪，毋得稍懈！<br>　　初信此經時，人皆見若有信心之狀，及至中途信心轉弱，見僧，既不恭敬，又不供養，自慢惡見。可畏、可畏！由始及終，信心應日益堅強，否則，必將後悔。譬如由鎌倉至京，計程十二日，若行十一日，至最後一日而止步不前，何得而詠都城之月乎？<br>　　總之，務望親近了悟此經真意之僧，時時聽聞佛法，運信心之步而直前。<br>　　噫！流光逝水，時不我待，懸知餘命無多。春朝賞花，伴遊之人與花同為無常之風吹散，空留其名。花謝猶有明春之再發，消失之人何世能得再來？秋暮詠月，賞心人與月已同為有為之雲隱沒，面容如在，音信全無。月入西山，來秋猶有再詠之期；隱沒之人，今居何處？無可奈何！<br>　　無常之虎，吼聲雖在耳，聞者不驚。屠所之羊，步在無常之道，今餘幾日？雪山有寒苦鳥，為寒苦所逼，夜中鳴叫，待得黎明，當來作巢，及至日出，朝陽和暖，貪眠而不作巢，如此虛度一生，苦鳴不止。一切眾生亦復如是。<br>　　身墮地獄，烈燄噎塞時，發願今度倘生為人，擱下諸事，供養三寶，須是後世菩提為要。然、偶或生得為人之時，名聞名利之風烈，而佛道修行之燈易滅。無益之事，耗盡財寶不惜，獨於佛法僧懶不稍作供養，此<br>事不容輕忽。地獄使之所為也，寸善尺魔之謂者是矣！<br>　　其上，此國既成謗法之土，守護之善神飢於法味，棄社而去天上，惡鬼替入，導惑多人；佛陀止化，歸寂光土，堂塔寺社，悉成魔緣之棲。耗國費、招民怨，空餘甍瓦連軒而已。此非一己之私言，經文有之，希習焉！<br>　　諸佛、諸神，全不受納謗法供養，況人焉得受之耶？春日大明神之託宣云：「寧食銅燄之飯，不受穢心者之供；寧坐銅燄之座，不入污心者之家。草廊萱軒可去也」，「縱令曳千日之繩，不至不信之所。雖重喪深厚之家，若是有信之所，可去也」。<br>　　如是，善神傷此謗法之國而上天矣。心污者，是不持法華經之人也，見於此經第五卷。寧就銅燄，不受謗法供養，神且如此，況我等凡夫，食得銅燄耶？為人子者，能受殺親仇人之物耶，可取之乎？若有謗法，雖智者、聖人，難逃無間地獄也。且、慎不可近之，「與同罪」可畏、可畏耳！<br>　　釋尊是一切諸佛、一切諸神、人天大會、一切眾生之父也、主也、師也。殺此釋尊，諸天、善神等，怎得有歡喜之理？今此國一切諸人，皆成釋尊之敵，較諸在家之俗男、俗女，邪智心之法師等，是格外之敵。智慧有正智、有邪智，雖有智慧，不可隨其邪義，不可以彼是貴僧、高僧而依之！<br>　　雖為賤者，若知得此經之義者，禮拜供養之如生身如來可也，此是經文所說。是以，傳教大師云：「雖是無智破戒之男女等，若信此經，應使居於小乘二百五十戒僧之上席，不可坐末席，何況是大乘此經之僧」。<br>　　今、見之如生身如來之極樂寺良觀，應讓其高座予信此經之男女也。然、彼二百五十戒之良觀法師，每見日蓮，憤胸怒目，此非尋常事，是魔化入於智者之身也。譬如有本性良好之人，醉於酒，則惡心顯露，而作惡事。<br>　　佛在法華以前說，若對迦葉、舍利弗、目連等供養者，墮三惡道，謂彼等心劣于犬野干之心也。彼四大聲聞等，持二百五十戒，如金剛，具足三千威儀，如十五夜之滿月，未持法華經時，猶說作如是，況劣于彼等之今時人眾耶？<br>　　建長寺、圓覺寺之僧等，破作法戒文，如大山之崩頹，威儀不整，等似猿猴。供養彼等，能為後世之助乎？幻也、幻也！<br>　　守護善神捨此國之事，無有可疑！昔在釋尊之前，諸天善神、菩薩、聲聞，異口同聲立誓，若有國為法華經之敵，或云當於六月降霜雹，飢困其國。或云當作小蟲，嚙失五穀。或作旱魃、或成大水，流失田園。或起大風，吹殺人民。或為惡鬼，而惱亂之。各各如此誓言。今之八幡大菩薩亦預其座，何得不懼破靈山之誓願乎？若破誓願，無間地獄乃無疑者也。可畏、可畏！<br>　　迄至於今，未見真實佛使出世，弘揚此經。國主亦未真正作敵，但以為悉皆尊貴而已。今、我來作佛使，弘此經故，上自一人，下及萬民，皆成謗法。至今，天照太神、八幡大菩薩等，不使此國之眾作法華經之敵，雖有違犯，如愛獨子然，未忍遽棄，今則因懼靈山誓願之咎，燒社而歸天上。<br>　　雖然，若是不惜身命之法華經行者，當留住其頭上。天照太神、八幡大菩薩既皆昇天，其餘之諸神何能留社不去？縱有不忍割捨之情，然、如靈山之誓約，日蓮呵責故，一日不容羈留矣！譬如盜者未為人知時，彼方此處，去住無礙，及為知情者道破為賊時，便留不得而他去。今諸天受我呵責，棄社而去。然、此國不意悉成惡鬼神之住家。哀哉、哀哉！<br>　　又、一代聖教，弘之者雖多，然如此重要法門，傳教、天台，猶未道之。此亦有其道理。末法之始五百年，上行菩薩出世，當弘之法門故也。須知，此生堅信此經，命終之時，定有千佛來迎，疾往靈山淨土，而得自受法樂。信心微弱，成佛衍期，須不得怨我也。譬如病者，雖與良藥，因好服毒，其病難癒時，多不自咎，還恨醫師者然。<br>　　此經之信心，須不稍雜私見，一如經文，不用人言，得于法華一部無有違背，必得成佛也。成佛之事，非有他途，只一心唱南無妙法蓮華經，自然具備三十二相、八十種好，說「如我等無異」，順易得成與釋尊同等之佛也。<br>　　譬如鳥卵，始為水，其水中不待他人作為，而嘴目嚴然出現，成鳥而飛翔虛空。我等亦是無明之卵，淺陋之身，以受孵於南無妙法蓮華經唱題之母，而三十二相之嘴出、八十種好之翅生，翱翔於實相真如之虛空。爰有經云：「一切眾生，處無明卵，無智慧喙。佛母之鳥，返其古栖，分段同居，破無明卵，一切眾生，幼鳥出巢，法性真如，飛翔大虛」取意。<br>　　有解無信，是解法門而無信心者，決不成佛。有信無解，是無解而有信心者，可得成佛。皆此經之意，非屬私言。卷二有「以信得入，非己智分」之言，是謂智慧第一之舍利弗亦說，但受持此經，信心強盛而成佛，非以己之智慧作佛。舍利弗尚且不能以智慧作佛，何況我等眾生少少有心得于法門，無信心而思作佛，何其妄矣！<br>　　故說末代眾生，少許有得于法門，蔑僧輕法，必墮惡道。有心得于法者，其徵必是敬僧、崇法、供養佛者也。今佛未出，當禮敬解悟之智識如佛，慮無其功德耶？祈後世者，須捨名利名聞，於說法華經之僧，縱是卑賤者，亦須禮敬之如生身如來，此是真實之經文。<br>　　今時禪宗，大體有背仁義禮智信之五常。畏有智之高德，敬老、愛幼是內典、外典之法。然見彼之僧者，幾日前猶見是田夫野人、不知黑白者，忽然著起褐色直綴之僧衣，即高慢無禮，侮蔑天台、真言之有智高德，以為高居其上。此是傍若無人、劣于畜生者也。<br>　　爰引傳教大師釋禮之文云：「川獺祭魚有志，林烏餵養父祖，鳩鴿有三枝居下之禮，雁行不亂，羔羊跪乳。賤如畜生，尚能知禮，何況人倫，豈得無禮耶」取意！彼等迷法之事，乃是道理。於人倫也，尚渾然無知，此非天魔破旬之所施耶？<br>　　希善能明得是等法門，頂戴一部八卷、廿八品，不懈行之。若思念日蓮時，每日可向日禮拜。我、日有一度，映影於天日者也。請此僧讀而聽之，此僧解悟之智識可憑，希常向其尋詢法門。不求不問，如何吹散迷闇之雲，無足如何能作千里之行。再三為念者，此信須常讀之而供聽聞。諸事期于面晤時，不及細述。惶恐、惶恐。<br>　　弘安三年二月　　日　　　　　　　　　　　日　　蓮　印<br>　　　新池大人<br>"
		},
		{
			"_id": "257",
			"name": "致船守彌三郎夫婦書",
			"context":
				"致船守彌三郎夫婦書<br>（船守彌三郎許御書）<br>弘長元年六月　四十歲作<br>別名：伊豆配流事　　　<br>　　承遣專使，將來粽、酒、乾飯、山椒、紙諸物，一一拜領。又、使者傳告尊意，此事宜秘之，日蓮敬悉矣。<br>　　日蓮前五月十二日流罪時，泊岸後，猶未及問名，由船登陸，疲敝不堪，幸承盛情照料，誠不知是何宿緣。莫非過去是法華經行者，今末法生作船守彌三郎而來憫我日蓮者乎？是男或猶可說，以夫人之身，給食、供水洗手洗足，其他雜事悉心任之。日蓮實所不知，可得而言者，不可思議耳！　　殊為訝異者，僅三十餘日之間，內心信受法華經，為日蓮供養，究是何種緣由耶？此地頭、萬民憎嫉日蓮之事，視鎌倉猶為過之，見者側目，聞者致怨。尤以五月間食米不足之際，暗中供食濟我之事，祇得想作是日蓮父母化生於伊豆伊東之川奈也。<br>　　法華經第四云：「及清信士女，供養於法師」，是謂諸天善神等，或作男、或作女，變形易身為法華經行者供養而助之也。彌三郎貴夫婦是生作此士女而為日蓮法師供養者，其事無疑。前書具述之矣，今不贅。<br>　　當地地頭之病惱，囑為其祈禱事，思當如何為應。然、彼於日蓮既有一分信仰之心，豈能不為禱之於法華經乎？此時，十羅剎女又何能不為其助乎？於是，奉申於法華經、釋迦、多寶、十方諸佛，並天照、八幡、大小神祇等矣。必是得有評議，而顯其證者乎？正思「豈有日蓮受棄之事，予痛癢之處，諸天當謀為及之」，而聞病已獲治。承以海中撈獲之佛像見贈，是此病惱之故也。必是十羅剎女之責。此功德亦是爾夫婦二人之功德也。<br>　　我等眾生自無始已來，處於生死海中，作法華經行者，成無始色心、本是理性、妙境妙智、金剛不滅之佛身，何異於彼佛哉！過去久遠五百塵點之當初，唯我一人之教主釋尊者，正是我等眾生之事。此是法華經一念三千之法門，「常住此說法」之所為也。雖是如斯尊嚴之法華經與釋尊，而凡夫不知之。<br>　　壽量品云：「令顛倒眾生，雖近而不見」者，此之謂也。迷悟不同，如沙羅四見。一念三千之佛者，是云法界成佛之事也。　　來至雪山童子前之鬼神，是帝釋所變。逃來尸毘王處之鳩，是毘首羯摩天。入班足王城之普明王，是教主釋尊。肉眼不識，佛眼見知。虛空也、大海也，有魚鳥飛行之跡，此等見於經文。木像即金色，金色即木像。阿樓馱之金變兔、變死人，釋摩男掌中之沙亦變金，此等都是不可思議。凡夫即佛，佛即凡夫也。一念三千，我實成佛者，此也。<br>　　是故，爾夫婦二人定是教主大覺世尊所化生，而為日蓮之助者歟。　　伊東與川奈，路途非遙，而心則遠。為日後計，特奉此信。存於心可也，不必為人道之。若稍為人知，恐於君不便耳。識之於心，勿出於口。可乎！恐恐。南無妙法蓮華經。<br>　　弘長元年六月二十七日　　　　　　　　　日　　蓮　花押<br>　　　送交<br>　　　船守彌三郎賢夫婦"
		},
		{
			"_id": "258",
			"name": "同一鹹味書",
			"context":
				"同一鹹味書<br>（同一鹹味御書）<br>　　夫味有六種：一淡、二鹹、三辛、四酸、五甘、六苦。調百味之餚膳者，若缺一鹹，不成大王之膳。山海珍物，缺鹹則無味。　　大海有八不思議：一漸漸轉深，二深難得底，三同一鹹味，四潮不過限，五有種種寶藏，六大身眾生在中居住，七不宿死屍，八萬流大雨，收之不增不減。<br>　　漸漸轉深者，譬法華經之自凡夫無解至聖人有解，皆成佛道。<br>　　深難得底者，法華經是唯佛與佛之境界，等覺已下，非可究極之故。<br>　　同一鹹味者，以諸河之無鹹，譬諸教之無得道。諸河之水，入大海而鹹，譬諸教機類，入法華經而成佛道。<br>　　潮不過限者，譬持妙法人，寧失身命，得不退轉。<br>　　有種種寶藏者，譬諸佛菩薩萬行萬善、諸波羅蜜功德，納於妙法。<br>　　大身眾生在中居住者，佛菩薩有大智慧，故名大身眾生。大身、大心、大莊嚴、大調伏、大說法、大勢、大神通、大慈、大悲，本是法華經所生之故。<br>　　不宿死屍者，永離謗法一闡提之故。<br>　　不增不減者，法華之意是，一切眾生之佛性是同一之性故。漬菜桶缾中之鹹，隨大海之鹹，同其漲落。禁獄中法華經持者，如桶缾中之鹹，出於火宅之釋迦如來，如大海之鹹。禁制法華之持者，即是禁制釋迦如來。梵釋、四天如何不驚？十羅剎女頭破七分之誓，若非此時，更有何時耶？<br>　　獄禁頻婆娑羅王之阿闍世，現身速感得大惡瘡，獄禁法華持者之人，何得現身不感惡瘡耶？<br>　　　　　　　　　　　　　　　　　　　　　日　　蓮　花押"
		},
		{
			"_id": "259",
			"name": "致椎地四郎書",
			"context":
				"致椎地四郎書<br>（椎地四郎殿御書）<br>弘長元年四月　四十歲作<br>別名：如渡得船御書　　<br>　　日前所語之事，尋於彼人，果如尊說，未有稍違。以此，須是益勵爾志以得法華經之功德也。必聰如師曠之耳，明如離婁之目方可。末法將有法華經行者出現。但大難來時，須信心強盛、更為喜悅也。薪加於火，豈不更盛耶？眾流入大海，大海有拒之不納者耶？法華大海之行者，大難之起，如諸河之水流入，絕無返之、拒之者矣！不納諸河之水，不為大海。若無大難，則不成法華經行者矣！天台云：「眾流入海，薪熾於火」者，此也。<br>　　法華經法門，一文一句，為人語之，須知此是過去之宿緣深厚也。經云：「亦不聞正法，如是人難度」。此文之意，正法者，法華經也；不聞此經者，其人難度也。法師品有：「若是善男子、善女人......則如來使」之文，無論僧俗、尼婦，但為人說得一句者，即是如來之使。貴君既居俗，即善男子之人也。<br>　　於此經，聽聞一文一句而染於心者，其人是如可渡生死大海之船。妙樂大師云：「一句染神，咸資彼岸。思惟修習，永用舟航」。渡生死之大海，非妙法蓮華經之船，不遂所願。<br>　　是以，法華經「如渡得船」之船者，教主大覺世尊，作巧智無邊之番匠，取四味八教之材木，以正直捨權作削，鋸合邪正一如，用醍醐一實為釘，放浮於生死大海，立中道一實之桅柱，揚界如三千之帆，趁諸法實相之好風，盡收「以信得入」之一切眾生，釋迦如來掌舵，多寶如來牽纜，上行等四菩薩函蓋相應，合力漕運之船，正是「如渡得船」之船也。<br>　　能乘是船者，日蓮弟子、檀那等也。須善信之！若見四條金吾，希好為語之。詳細容另陳，恐恐謹言。<br>　　四月二十八日　　　　　　　　　　　　　日　　蓮　花押<br>　　　椎地四郎大人"
		},
		{
			"_id": "260",
			"name": "覆彌三郎書",
			"context":
				"覆彌三郎書<br>（彌三郎殿御返事）<br>建治三年　五十六歲作<br>　　可如是言：「在下 彌三郎是無智俗人，嘗聞佛法，以為貴者，乃法華經第二卷說有『今此三界』之文也。此文之意是，今此日本國是釋迦佛之領地也。天照太神、八幡大菩薩、神武天皇等一切神、國主及萬民，均在釋迦佛領地之內。此佛於我等眾生有三大恩：一是國主，二是師匠，三是親父也。備此三德者十方佛中，唯釋迦佛耳。<br>　　是以，今、日本國一切眾生，譬如雖以敬奉阿彌陀佛之心，誠意敬奉釋迦佛，猶是視為與他佛並同，大誤焉！譬如我有一主，且是智者，然若謂我主劣於他國之主，而我居於日本國，卻一味崇重漢土高麗之王，輕忽我主日本國王，則我主能器重我乎？<br>　　況日本國諸僧，不餘一人，皆是作如來弟子而剃頭著僧衣者，非阿彌陀佛弟子。而不持有釋迦堂、法華堂、畫像、木像，甚至一部法華經之僧侶，偏將三德全備之釋迦佛擱置，而舉國奉立一德不備之阿彌陀佛，其數之夥超過每鄉、村、家之人數，只念阿彌陀佛名號，一日六萬、八萬遍，看似可貴之善人，然以法華經見之，是較每日造十惡之惡人，其過更甚者也。<br>　　惡人既不真心依何佛，自無改易之念，如或改作善人，當亦有歸附法華經之事。欲使日本國人以為釋迦佛是較阿彌陀佛、法華經是較念佛為重，進而致親近之心，實為難事。是以，此等諸人，看似善人，實為惡人，且是惡人中，一閻浮提第一之大謗法者、大闡提人。<br>　　釋迦佛於法華經第二卷定此等人是『其人命終，入阿鼻獄』。是以，今、日本國諸僧等，是超過提婆達多、瞿伽利尊者之大惡人也。又、在家諸人於此僧等崇敬供養之故，眼前此國變作無間地獄，諸人現身大飢渴、大疫病，受先代未有之大苦，更有他國之來責。此祇是梵天、帝釋、日月等之謀。<br>　　日本國知得此事者，但唯日蓮一人而已。其始也，云之乎，不云何？遽難為斷。繼思是一切眾生父母之佛所言，豈可背之，遂不顧己身而言之矣。二十餘年以來，逐出居所，弟子被殺，我身蒙創，二度流放，終及問斬。<br>　　此祇是早知日本國一切眾生將受大苦，而為歎息者也。是以，有心之人應知此是為彼等而言之事。若是知恩有心之人，必於當受二杖之責時、代受一杖矣。縱不出此，豈更有加怨之事，誠所不解矣。<br>　　又、在家諸人，既未聞得詳細，或逐日蓮出居所，或以日蓮弟子為怨，全為黑白不分。譬如不知而誤以親作敵，詈之、打之、殺之，可得免其罪耶？此等諸人，不知自身之粗暴，而謂日蓮粗暴。是如妒婦瞋目以視他女，不省自身形象之惡，祇謂他女眼色可怖。此等佛法之事祇因國主未尋問耳！何以未為尋問？此國眾人業重，今生必受他國之攻，且後生定墮無間地獄之故。<br>　　經文歷歷，我是以信之。此事各人或以如我等是無足輕重者，責之逐之，其終也、豈可保無事耶？以我師日蓮之心言，縱是天照太神、正八幡大菩薩亦不能強使我師聽從也。況是凡夫乎！是故，雖多度遭逢大事，曾未畏縮，彌見強盛，如是聞之」。可以此意為言。<br>　　至於彼法師如有所言，可反問是我方之言為虛構者耶？釋迦佛作親、作師、作主之文，有見於法華經否？若彼稱有，則可問阿彌陀佛為彼之親、主、師之文，有乎？有耶、無耶？可為強責之。若答有其經文，則可問其何得有父二人？若稱無，則責其何故捨己之親，而勉事他人。此外，法華經非他經所能比擬，可引四十餘年等之文告之。彼方若提及「即往安樂」之文，於此可先詰其已承伏乎？而後為其述之。<br>　　勉之、勉之！須是不惜領地，勿顧妻兒，更莫徒恃他人而猶豫不定，但唯決意耳！請以今年之世間為鏡，死者不知若干，汝迄今猶得存生，非為欲遇此事乎？此正是渡宇治川之時，此正是渡勢多之所。揚其名歟、污其名歟！人身難受，法華經難信者，此也。釋迦、多寶、十方之佛來集，請入我身，為我之助，可作祈念。若所召在地頭處，可先將此意，善為述之。恐恐謹言。　　建治三年丁丑八月四日　 日　　蓮　花押<br>　　　覆彌三郎大人<br>"
		},
		{
			"_id": "261",
			"name": "致新田書",
			"context":
				"致新田書<br>（新田殿御書）<br><br>　　承遣專使，厚意無量！經是法華經，為顯密第一大法。佛是釋迦佛，為諸佛第一之上佛。行者相似於法華經行者。三事既相應，檀那之一願，必得成就矣。恐恐謹言。<br>　　五月二十九日　　　　　　　　　　　　　　日　　蓮　印<br>　　　覆新田大人<br>　　　　　并夫人"
		},
		{
			"_id": "262",
			"name": "實相寺書",
			"context":
				"實相寺書<br>（實相寺御書）<br>建治四年正月十六日　五十七歲作<br>　　新春來函云：「駿河國實相寺住僧尾張阿闍梨謂，玄義卷四引涅槃經釋云：以小乘破大乘，以大乘破小乘，盲目之因也」。彼所言若實，則有不審也。<br>　　可反詰之云：「以小乘破大乘，以大乘破小乘者，若是盲目，則弘法大師、慈覺大師、智證等，皆成盲目者乎？善無畏、金剛智、不空等，皆言其是作盲目者乎」？如是責之可耳。<br>　　玄義四云：「問：法華開粗，粗皆入妙。涅槃何意，更明次第五行耶？答：法華為佛世人，破權入實，無復有粗，教意整足。涅槃為末代凡夫，見思病重，定執一實，誹謗方便。雖服甘露，不能即事而真，傷命早夭，故扶戒定慧，顯大涅槃。得法華意者，於涅槃不用次第行也」。<br>　　釋籤四云：「次料簡中，言扶戒定慧者，事戒、事定，前三教慧，並為扶事法故。具如止觀，『對治助開』中說。今時行者，或一向尚理，則謂己均聖，及執實謗權。或一向尚事，則推功高位，及謗實許權。既處末代，不思聖旨，其誰不墮斯之二失！得法華意，則初後俱頓。請揣心撫臆，自曉沈浮」。尾張阿闍梨是迷惑於此釋者乎！<br>　　此釋所詮，或一向尚理者，等達摩宗也。及執實謗權者，華嚴宗、真言宗也。或一向尚事者，淨土宗、律宗也。及謗實許權者，法相宗也。　　夫法華經妙之一字有二義：一相待妙，破粗顯妙；二絕待妙，開粗顯妙。爾前諸經及法華已後諸經，破粗顯妙之一分，雖有說之，但於開粗顯妙，全然無之。而依憑諸經之人師，於彼等諸經，論破顯二妙，或盜取天台智慧，或於民家而行天下之政耳。雖論開粗，不出破義。何況是上所舉一向執權，或一向執實等者耶！而彼阿闍梨等，不顧自科，嫉妒之間，頭昏目暈，見大山而自轉歟。先以實破權，絕權執而入實，是釋迦、多寶、十方諸佛之常儀也。若謂以實破權為盲者，則釋尊是盲目人歟？乃至天台、傳教為盲目之人師歟？如何！可笑、可笑！<br>　　四十九院等事，彼別當等是無智之人，有畏日蓮而小田一房等構怨乎？此是彼等邪法彌將滅失之先兆也。「根露條枯，源乾流竭」之文，豈虛言哉！弘法、慈覺、智證三大師誹謗法華經之大科，四百餘年遮隱未顯，今由日蓮糾明，根露條枯矣。拘留外道作石數百年，受責於陳那菩薩，石化為水。尼犍子外道立塔，馬鳴菩薩頹之。臥獅以手撓之則怒，同其理歟！<br>　　建治四年正月十六日　　　　　　　　　　日　　蓮　花押<br>　　　覆駿河國實相寺豐前公方丈"
		},
		{
			"_id": "263",
			"name": "覆石本日仲聖人書",
			"context":
				"覆石本日仲聖人書<br>（石本日仲聖人御返事）<br><br>　　同時亙及二佛，莫非其一方是妄語乎？近來念佛者誑惑天下，善望早早知得也。<br>　　承贈駿馬一匹，意想不及。諸事期於面晤時。恐恐謹言。<br>　　九月二十日　　　　　　　　　　　　　　　日　　蓮　印　<br>　　　覆石本日仲聖人<br>　　此間之學問，只此事耳。又、真言師等，風聞經有奏聞之事。"
		},
		{
			"_id": "264",
			"name": "覆聖人等書",
			"context":
				"覆聖人等書<br>（聖人等御返事）<br><br>　　本月十五日 酉時來信，同十七日 酉時收得。彼等受刑時，唱奉南無妙法蓮華經、南無妙法蓮華經。此事，實非尋常。定是十羅剎化作平金吾之身，以試法華經行者乎！例如雪山童子、尸毘王等，將又莫非「惡鬼入其身」者歟？釋迦、多寶、十方諸佛、梵帝等，必為五五百歲法華經行者守護之誓，正是此矣。<br>　　大論云：「能變毒為藥」，天台云：「變毒為藥」。「妙」之一字若不虛，須臾定有賞罰者歟！<br>　　伯耆法師等，深知此旨，可出庭陳訴也。須為平金吾言之者，是忘卻文永蒙咎時，聖人之所言耶？其殃未畢，欲重招十羅剎之罰者乎？最後為言之可也。恐恐。<br>　　十月十七日戌時　　　　　　　　　　　　　日　　蓮　印<br>　　　覆聖人等<br>　　陳述此事，我方無有過失，人當皆為言之乎！又、大進法師落馬之事必為張顯，若是張顯，則人人當知所畏矣！此是出於天意，各人不必畏懼。信心堅強，定必見得明細。下回使者，遣淡路法師。"
		},
		{
			"_id": "265",
			"name": "覆伯耆等書",
			"context":
				"覆伯耆等書<br>（伯耆殿等御返事）<br>弘安二年十月十二日　五十八歲作<br>　　大體可以此旨，書以奉上。但得熱原百姓等平安，日秀等當亦不須別為訴訟。大進法師、彌藤次居士等狼藉之事，其源係依於行智之勸，而至殺害刃傷。又若有言須書誓文者，切不可為之。其故，既是受人殺害刃傷，還書誓文為對方脫罪，是古今未有之事也。<br>　　加之，行智之惡行，如訴狀所書，無地可容其身，當處之罪，何能寬恕！不可、不可。此意牢記在心，審詢時，強盛言之，定可達上聞乎！<br>　　又、行智若舉證人為證，可指彼等皆為行智之同類，強割百姓等田地數十畝。或彼等提出證文，是偽作者也，須予明言。諸事皆不可用證人之誓文，但舉現證之殺害刃傷即可。若背其義者，非日蓮之門家、非日蓮之門家。恐恐。<br>　　弘安二年十月十二日　　　　　　　　　　　日　　蓮　印<br>　　　伯耆<br>　　　　日秀<br>　　　　日辨等下"
		},
		{
			"_id": "266",
			"name": "行敏訴狀答辯書",
			"context":
				"行敏訴狀答辯書<br>（行敏訴狀御會通）<br>文永八年　五十歲作<br>　　當世日本第一持戒僧、良觀聖人，並法然上人之孫弟子念阿彌陀佛、道阿彌陀佛等，諸聖人訴訟日蓮之狀云：「欲早召日蓮一決，以摧破邪見，興隆正義之事」。日蓮云，摧破邪見，興隆正義，事如一眼之龜得登浮木之穴。幸甚、幸甚！<br>　　彼狀云：「釋尊說八萬四千之教......豈有是一而非諸之理」。道綽禪師云：「當今末法，是五濁惡世，唯有淨土一門，可通入路」。善導和尚云：「千中無一」。法然上人云：「捨閉閣拋」。而念阿上人等云：「是一非諸，謗法也」。與本師三人之聖人教義相違，豈非逆路伽耶陀乎？將又是忍性良觀聖人為助，以為彼等之立義是正義者耶？<br>　　又云：「而日蓮偏執法華一部，誹謗諸餘大乘」。無量義經云：「四十餘年，未顯真實」，法華經云：「要當說真實」，又云：「宣示顯說」，多寶佛加作證明云：「皆是真實」。十方諸佛，「舌相至梵天」。非毀已今當之三說，讚歎法華經一部，是釋尊之金言也。諸佛之傍例在焉，絕非日蓮之私義。　　且此種質難，是昔延曆、大同、弘仁之際，南都德一大師責難傳教大師之言，已為傳教大師予以論破，進而建立法華宗畢。<br>　　又云：「所謂法華前說諸經皆是妄語」。此又非日蓮之私言。無量義經云：「未顯真實」未顯真實者妄語之異名也。法華經第二云：「寧有虛妄不」？第六云：「說此良醫虛妄罪不」？涅槃經云：「如來雖無虛妄之言，若知眾生，因虛妄說」。天台云：「則為如來綺語之語」。四十餘年之諸經稱妄語，亦非日蓮之私言。<br>　　又、訴狀云：「念佛無間業」。法華經第一云：「我則墮慳貪，此事為不可」。第二云：「其人命終，入阿鼻獄」。大覺世尊，若但說觀經念佛等四十餘年諸經，不演說法華經，難脫三惡道。何況末代凡夫，一生之間，但自留於念佛之一行，亦不勸他人，豈不墮無間？例如民子不隨王親。何況道綽、善導、法然上人等修行念佛之輩，舉法華經名字，與念佛相對，論其勝劣難易，竟謂法華經未有一人得者，而念佛十即十生、百即百生，千中無一等，豈能不招無間大火？<br>　　又云：「禪宗是天魔波旬之說」。此又非為日蓮之私言。彼宗之人自言是「教外別傳」。佛遺言云：「我經之外，有正法者，天魔說也」。教外別傳之言，豈得脫於此科乎？<br>　　又云：「大小戒律是誑惑世間之法」。日蓮云，小乘戒於佛在世猶破之。且、月氏國有三寺，所謂一向小乘之寺、一向大乘之寺、一向大小兼行之寺。一向小與一向大，如水火，且道路分隔。日本國昔在聖武皇帝與孝謙天皇御宇，建立小乘戒壇三所。其後，桓武御宇，悉為傳教大師責破。其詮，小乘戒不當於末代機。護命、景深本師等，非祇諍論居負，六宗碩德各捧表陳謝，歸依於傳教大師，傳受圓頓戒體。其狀今未朽，汝可自行開閱。而良觀上人，稱當今、日本國之小乘，無昔日之科云。<br>　　又云：「年來以本尊、彌陀觀音等像，投火付流」。此事應確指出證人。若無證據，當係良觀上人等自取本尊投火付流，而嫁禍於日蓮者矣。委細查明之時，當無可隱歟！但在未尋問其間，重罪應由良觀上人負之也。破失二百五十戒之因緣，猶不及此大妄語。無間大城之人，何必他求乎？<br>　　又云：「集凶徒於室中」。法華經云：「或有阿練若」等。妙樂云、東春云、輔正記云。以此等之經釋，對照今世日本國，則汝等所舉之建長寺、壽福寺、極樂寺、多寶寺、大佛殿、長樂寺、淨光明寺等之諸寺，正當於妙樂大師所指之第三最甚之惡所也。東春云：「即是出家處，攝一切惡人」，又云：「兩行，向公處」。<br>　　又云：「兵杖等」。此有涅槃經、天台、章安、妙樂等所述釋，為守護法華經，而持弓箭兵杖，是佛法所定之法，例如為守護國王，而集刀杖者然。<br>　　但、良觀上人等所弘通之法，難逃於日蓮之責問，已顯見其為邪義乎，故、彼為隱其邪義，乃語於諸國之守護、地頭、雜人等，稱「日蓮及其弟子等，將阿彌陀佛投火付流，是汝等之大怨敵」。因彼勸請「斬首，逐出領地」等，致日蓮此身被創，弟子受殺害者及數百人。此悉由良觀、念阿、道阿等上人之大妄語而起，有心之人，可不為驚怖耶？<br>　　昔、毘璃王，殺七萬七千諸得道人；月氏國大族王，毀滅率都婆，廢僧伽藍，凡一千六百餘處，乃至大地震動，墮無間地獄。毘盧釋迦王，生取釋種九千九百九十萬人為虜，并殺戮之，積屍成莽，血流成河。弗沙彌多羅王，興四兵，回五天，殺僧侶，燒寺塔。設賞迦王，毀壞佛法；訖利多王，斥逐僧徒，毀壞佛法。欽明、敏達、用明三王詔曰：「炳然宜斷佛法」。二臣自詣於寺，斫倒堂塔、毀破佛像，縱火燒之，取所燒佛像，棄難波堀江；喚出三尼，奪其法服，并加笞撻。<br>　　大唐武宗滅失四千六百餘處，僧尼還俗者計二十六萬五百人。前永保年中，山僧燒毀園城寺。御願十五所、堂院九十所、塔婆四基、鐘樓六宇、經藏二十所、神社十三所、僧坊八百餘宇、舍宅三千餘等。前治承四年十二月二十二日，太政居士淨海，燒失東大、興福兩寺，殺僧尼等。此等，佛記云：「此等惡人，非佛法怨敵」，如三明六通羅漢之僧侶等，是滅失我正法者也。所謂守護經云、涅槃經云。<br>　　　　　　　　　　　　　　　　　　　　　日　　蓮　花押"
		},
		{
			"_id": "267",
			"name": "覆高橋書其一",
			"context":
				"覆高橋書其一<br>（高橋殿御返事）<br>建治元年七月　五十四歲作<br>　　瓜一籠、豇豆穗尖、毛豆、芋頭、香瓜等，敬領。<br>　　付法藏經有云，以沙餅供養佛之童子，於佛滅後百年，作一閻浮提四分之一之王，所謂阿育大王是也。法華經法師品稱「而於一劫中」，即一劫間種種供養釋迦佛之人，其功德若與須臾供養末代法華經行者之功德相比，是「其福復過彼」，謂供養法華經行者之功德為勝也。<br>　　妙樂大師釋此云：「有供養者，福過十號」。是以，既勝於供養佛之功德，成佛之事何有可疑！<br>　　更者，是以女人之身作尼者也，更不待言矣。但汝定是念佛者歟！當今之念佛者、持齋是滅國，招來他國之難者也。日本國人無一人不作日蓮之敵。受梵王、帝釋、日月、四天之責，將如當前之壹岐、對馬者歟！將如之何、將如之何？<br>　　猶使人憂心者，是居士大人之病。甚望延壽稍待，一覽此世之謗法華經將是如何結局，日本國眾人大體將作生俘矣。日蓮二度流放，以法華經卷五打頭，其將無悔耶？<br>　　七月二十六日　　　　　　　　　　　　　日　　蓮　花押<br>　　　敬覆"
		},
		{
			"_id": "268",
			"name": "覆高橋居士書",
			"context":
				"覆高橋居士書<br>（高橋入道殿御返事）<br>建治元年七月　五十四歲作<br>　　奉陳　高橋居士大人　　　　　　　　　　　　　日　　蓮　<br>　　我等慈父之大覺世尊，於人壽百歲時，出現中天竺，為一切眾生說一代聖教。佛在世之一切眾生，有過去宿習，佛緣深厚，既已得道。佛為慮者，是滅後眾生，將何以助？故以八萬聖教，書作文字，一代聖教中之小乘經，授迦葉尊者；大乘經及法華經、涅槃經等，授文殊師利菩薩；但八萬聖教之肝心、法華經眼目之妙法蓮華經五字，既未授迦葉、阿難，亦未授文殊、普賢、觀音、彌勒、地藏、龍樹等大菩薩。此等大菩薩雖言其所望，然、佛不許。於時，自大地之底，召來名上行菩薩之老者。多寶佛、十方諸佛在前，釋迦如來於七寶塔中，以妙法蓮華經五字，授與上行菩薩。<br>　　其故，我滅後之一切眾生皆是我子，思為平等愛憐。然、醫師之習，隨病授藥。我滅後，五百年間，使迦葉、阿難等，以小乘經之藥，授與一切眾生。次五百年間，使文殊師利菩薩、彌勒菩薩、龍樹菩薩、天親菩薩，以華嚴經、大日經、般若經等藥，授與一切眾生。我滅後，過一千年像法時，使藥王菩薩、觀世音菩薩等，除法華經題目外，以其餘法門之藥，授與一切眾生。<br>　　入末法，迦葉、阿難等，文殊、彌勒菩薩等，藥王、觀音等，所承受之小乘經、大乘經，及法華經雖有文字，已不能為治眾生病之藥，所謂病重藥輕也。其時，上行菩薩出現，當以妙法蓮華經之五字，授與一閻浮提之一切眾生。<br>　　其時，一切眾生，以此菩薩為敵。所謂如猿之見犬，如鬼神之怨人。如過去不輕菩薩，不僅飽受一切眾生之罵詈怨嫉，更遭杖木瓦礫之責。如覺德比丘之及於殺害。<br>　　其時，迦葉、阿難等，或隱於靈山，或潛於恆河。彌勒、文殊等，或居都率內院，或入香山。觀世音菩薩返回西方，普賢菩薩歸於東方，諸經有人行之，但無人守護，不為利生。諸佛名號雖有人唱，天神不為加護。但如小牛之離母、金鳥之遇鷹。<br>　　其時，十方世界之大鬼神，充滿一閻浮提，入四眾之身，或害父母，或傷兄弟。國中更有貌似智者、持戒之僧尼，彼等心中，鬼神進入，誑惑國主並其臣下。<br>　　此時，受上行菩薩之加被，但以法華經題目、南無妙法蓮華經五字，授與一切眾生，彼之四眾及大僧等，來為此人之敵，如父母之仇、宿世之仇，如朝敵怨敵。<br>　　其時，有大天變，所謂日月之蝕，大彗星出，大地震動，如水上輪。其後有自界叛逆難，國主、兄弟及國中有力者爭鬥相殘。後更有他國侵逼難，鄰國來攻，或被生俘，或自殺，國中上下萬民，皆值大苦。<br>　　此等可見，全是由於蒙上行菩薩加被，而弘揚法華經題目者，或遭罵詈、或打擲、或流罪、或斷命之種種迫害，故於佛前作誓之梵天、帝釋、日月、四天等，為信守法華經座上之誓狀，乃對為怨於法華經行者之人，嚴加儆戒，甚於父母之仇所故也。今、日蓮生於日本國，以一切經並法華經為明鏡，對照日本國一切眾生之狀，不違寸分，且有佛記之天變地夭，早已知得此國定必亡國。　　此事如為國主言，倘是國土可致安穩，必尋之日蓮以辨正邪；倘必亡國，料亦不用矣。既不見用，日蓮必將有流罪、死罪，此事固所預知，然、佛誡有云：「明知此事，而未能不惜身命語於一切眾生者，不僅為我之敵，且為一切眾生之怨敵，必墮阿鼻大城」。<br>　　於此，日蓮進退兩難。言之，則我身終難倖免。我身且置之，父母兄弟，及千萬人中有一人隨我者，必為國主萬民所怨。彼等於佛法尚不能分辨，不堪人之責。修行佛法者原冀安穩，今以持得此法，反遭大難，心思定是邪法，終則退轉誹謗而墮惡道，此誠可哀！<br>　　又如不言，違於佛誓，且作一切眾生之怨敵，墮大阿鼻地獄無疑。將如之何乎？思之思之而決意為言。既已開始為言，又不能退縮，故愈言愈為強烈，果如佛之記文，國主為怨，萬民來責。怨責交加，天遂為怒，日月變異，大彗星出現，大地震動顛覆。內亂興起，他國侵犯，一切不違於經文，日蓮之為法華經行者，全無可疑！<br>　　但去年由鎌倉入此山時，路途所經，原應與各各晤談，然未得一敘。又、前度未為覆信，別無他故，縱有何事亦豈能疏遠諸位也。<br>　　雖為仇我之念佛者、禪宗、真言師，雖為加罪於我之國主等，日蓮猶思為其助而作言，彼等反更以我為敵，誠是可哀！何況曾為我一日之助，心寄於此之人，寧能疏遠之耶！憚於世間而有妻兒之人離去時，每為喜之。附於日蓮者既不能為其助，且些許領地為上所沒，其妻兒、所從等不知詳情，其悲歎何如？思之心酸。<br>　　而去年二月，罪獲赦，三月十三日發佐渡國，同月二十六日入鎌倉，同四月八日值平左衛門尉，談及諸事中，問道：「蒙古國何時來犯」？<br>　　答云：「不出今年，此事能為日本國之助者，捨日蓮外更無一人。若思得救，須將日本國念佛者、禪、律僧，斷其頸而懸於由比之濱也。此是舊事。但眾人皆以為日蓮是誹謗念佛師、禪、律者矣。其實，彼等尚不足數。有稱真言宗之宗者，更是美麗日本國作大咒詛之惡法也。弘法大師、慈覺大師受惑於此事而欲亡此國。設是二年三年將亡之國，若真言師為之禱，一年半年此國必將受攻」。如是為言之矣。<br>　　為欲救之而說，竟受憎如是，是以獲赦後，離佐渡時，原應是山中海邊、樵漁隱才是，然實所不忍，遂再一度上鎌倉，專為平左衛門言之，期能為日本國受攻所餘眾生之助也。<br>　　上聞已後，知鎌倉既不可留，信足所之，道途所經，欲與各人謀面之思何止千度，然深知將為諸君徒增紛擾，心中掙扎再三，終默然咽聲而過。<br>　　其故，駿河國為相模守大人之領地，尤以富士等地多有孀尼一族之人。聞是故最明寺大人、極樂寺大人之敵，彼等當為憤怒，若知曾晤何人，必為各位之咎矣。此心所慮者此也。至今猶以為不便，故亦未修書奉覆。今此方丈等之通行，並已一再叮嚀勿過訪富士、賀島，然、究竟如何，猶不能安心。<br>　　但、真言之事，是猶有不審者歟？徒說法門，恐難得於心，但以眼前之事可知，隱岐法皇是人王第八十二代也。自神武天皇以來二千餘年間，天照太神化身所作人王，何人能敵？且由欽明以至隱岐法皇，由漢土、百濟、新羅、高麗傳來大法秘法，備受叡山、東寺、園城、七寺並日本國之崇敬。此皆為守護國家、國主之故。<br>　　隱岐法皇對被奪國於鎌倉之事，心所不甘，以叡山、東寺等高僧為侶，令行法以取義時之命，此事不止一年、二年，歷經數年之祈禱。而權大夫大人夢所不知，未作任何祈禱。或縱作祈禱，當亦是不能得遂者乎？然、隱岐法皇於承久之戰大敗，逐放隱岐之國。<br>　　作日本國王之人，是天照太神之魂入體，且由過去世持十善界之功德，而得作王，何以國中萬民之中有為傾覆者耶？縱令有罪，有罪之親，其無罪之子能為責之耶？縱令親有重罪，以子之身而加罰，亦非天之所許。然則，隱岐法皇之遭遇此辱，是何大禍哉？此祇是由於以法華經之怨敵，日本國真言師為侶之故也。<br>　　一切真言師，有灌頂之秘事，此是將釋迦佛等畫於八葉蓮華，而以足踐之。所行如斯乖異者，仰之為諸山諸寺之別當，是以受裁於臣民之手，現身值奇恥也。<br>　　此大惡法又下鎌倉，誑惑一門，欲亡日本國。此事為最大事，既不語於弟子，佯裝愚騃，祇責念佛、禪宗等之謗，使弟子等聞之矣。今、既又不見用，故不惜身命而為弟子等言之。如斯作言，必更多有不審乎？日蓮縱是受人尊崇，可得勝過慈覺、弘法耶？此疑不能盡釋，又如何釋之耶？<br>　　眾人皆憎我日蓮，而獨蒙稍加信用，且遠道來此身延相訪，此殆非只是今生之事，莫非過去之因緣歟！尊恙增劇，使人心憂。但、劍為防敵，藥為袪病。阿闍世王殺父，為佛敵。身出惡瘡後，歸伏於佛，持法華經，惡瘡平癒，延壽四十年。而佛說法華經為「閻浮提人、病之良藥」，汝為閻浮內之人，又是病身，亦有法華經之良藥。三事已相應，一身必得助。但若有疑，則力所不及。南無妙法蓮華經、南無妙法蓮華經。<br>　　請覺乘法師、伯耆法師多度讀之而使聞焉。<br>　　七月十二日　　　　　　　　　　　　　　日　　蓮　花押<br>　　　覆陳　高橋六郎兵衛居士大人"
		},
		{
			"_id": "269",
			"name": "異體同心事",
			"context":
				"異體同心事<br><br><br>　　白小袖一、厚綿小袖，及託伯耆法師帶來鵝目一貫，一並收到。<br>　　伯耆法師、佐渡法師之事、熱原眾人之心志，若是異體同心則萬事成，同體異心則諸事不遂，外典三千餘卷可為其證。殷紂王七十萬騎，因是同體異心，故戰敗。周武王雖祇八百人，因是異體同心，故勝。雖是一人，若二其心，其心既異，諸事不成。雖百人、千人，其心為一，則事必成。<br>　　日本國之人眾雖多，同體異心，諸事不成。日蓮一門，既是異體同心，人雖不多，大事可成，須知必能弘得法華經也。惡黨雖多，不能勝一善。譬如雖集眾火，一水足可消之。我此一門亦如是。<br>　　加之，貴公多年虔誠奉獻於法華經，此次殊勝之心志，人人仰之，彼等亦復言之矣！一一所聞，當稟之於日天、大神。<br>　　來書本應早日奉覆，因未得可信之便人，稽延至今。又、前此雖有辨阿闍梨來訪，因時間匆促，不及作書。<br>　　年來各人憂慮之蒙古來襲事，似更見緊迫。我國瀕臨滅亡，其事誠屬可悲！然、若此為虛言，日本國之人眾將更謗法華經，萬眾均將長墮無間<br>地獄矣！彼敵若是強攻，國縱敗亡，謗法亦得減輕，是如以灸治病、以針活人，一時雖痛，癒後得悅。<br>　　日蓮是法華經之使，日本國之人眾則如大族王之欲盡一閻浮提佛法。蒙古國如雪山之下王，是天使之加罰構怨於法華經行者之人眾。現身如能改悔，是如阿闍世王之歸佛，白癩既癒，更得延壽四十年，登無根信位，現身得無生忍也。恐恐謹言。<br>　　八月六日　　　　　　　　　　　　　　　日　　蓮　花押"
		},
		{
			"_id": "270",
			"name": "覆六郎次郎書",
			"context":
				"覆六郎次郎書<br>（六郎次郎殿御返事）<br>建治三年三月　五十六歲作<br>　　白米三斗、油一桶，收到。<br>　　厚意非自今始，難以言謝。非祇日蓮為喜，釋迦佛亦定為欣慰！「我即歡喜，諸佛亦然」者，此也。明日將遣三位法師，其時可詳言之。恐恐。<br>　　建治三年丁丑三月十九日　　　　　　　　日　　蓮　花押<br>　　　六郎次郎大人<br>　　　次郎兵衛大人"
		},
		{
			"_id": "271",
			"name": "減劫書",
			"context":
				"減劫書<br>（減劫御書）<br>別名：智慧亡國書<br>　　云減劫者，在人心之內。貪、瞋、癡三毒，次第強盛，人命縮短，身長減小。<br>　　漢土、日本國，佛法已前，以三皇、五帝、三聖等之外經，調民心而世治，次第人心向善者衰微，奸惡智增，外經智淺，不足以遏禁其深咎。是以，憑外經不再能治世，漸有佛經渡來，世間得治而趨穩定，此悉賴於佛教之賢智，詳明人心。<br> 現時稱外典者，非本來外經之心。佛法傳來時，外經與佛經相爭，未幾，外經敗北，王民不用，外經者從服內經，不再對立。然、其間，外經之持者中，有擷取內經之義，長其小智，入之於外經者，愚王遂誤信外典為殊勝。<br>　　又、人心向善之智慧漸漸衰微，惡智慧增長，佛經中以小乘經之智慧，不足治世。於時，乃弘大乘經治世，世得稍安。其後，大乘經智慧亦有不及，更取一乘經之智慧以治，而暫獲安。<br>　　今世是外經、小乘經、大乘經、一乘法華經等，俱所不驗。論其原因，是眾生貪瞋癡之心過強，一如大覺世尊大善之心過強。譬如犬之嗅覺勝於人，其鼻嗅能辨禽獸，不劣於大聖 小乘聖者之鼻通。梟之耳聰，鳶之目明，雀之舌囀，龍身變化，是皆勝於人中之賢人者也。如此，末代濁世之心，其貪欲、瞋恚、愚癡之甚，任是賢人、聖人亦難治理。<br>　　其故，佛以不淨觀之藥治貪欲，以慈悲觀治瞋恚，以十二因緣觀治愚癡；今說此法門，人反陷之，更增其貪欲、瞋恚、愚癡。譬如以水滅火，用善克惡。然而，相反，今是生於水之火，澆水如澆油，其火更旺。<br>　　今、末代惡世，較諸世間之惡，附於出世法門，大惡生焉。今之人眾，不知此而修「善根」修諸宗之教，世益衰微，惡像出來。此世迎養天台、真言諸宗僧侶，外見誠為善根，內實是勝於十惡五逆之大惡也。是故，苟欲治世，則須有智慧如大覺世尊之智人，與賢如仙豫國王之王相遇，逕止「善根」而以「大惡」嚴予呵責加於八宗之以為智人者，或罪責、或流放、或止施、或斬首，則庶幾世得稍治乎！<br>　　法華經第一卷「諸法實相......唯佛與佛，乃能究盡」，所說者此也。本末究竟之「本」，謂惡之根、善之根；「末」，指惡之終、善之終也。悟竟善惡之根本枝葉，是云佛也。天台云：「夫一心具十法界」，章安云：「佛尚此為大事，何可得易解也」？妙樂云：「乃是終窮究竟極說」。<br>　　法華經云：「皆與實相，不相違背」，天台承此而言：「一切世間、治生產業，皆與實相，不相違背」。<br>　　夫智者，於世間法外，不行佛法。善能於世間治世之法，有得於心者，斯云智者也。殷代濁亂，民生塗炭，太公望出世，滅紂王朝，民怨乃止。秦二世，政惡民苦，張良出而治世，民情喁喁。此等在佛法已前，作教主釋尊之使而助民者也。外經之人，雖不知之，彼等智慧，發於內心，實不外於佛法之智慧也。<br>　　今世正嘉之大地震、文永之大彗星時，倘國主賢智，豈有不用日蓮之理。縱不及此，文永九年之同室操戈、十一年之蒙古來犯時，亦必當如周文王之迎太公望，又如殷高丁王迎傅悅於七里之先者矣。「日月於生盲者不為寶，賢人見憎於愚王」者此也。繁不盡述。<br>　　云法華經之心者，正是此等事，不須思作他事。大惡是大善將來之瑞相，一閻浮提之亂作，則閻浮提內廣令流布，焉得有疑！<br>　　茲遣大進阿闍梨前往故六郎居士大人之墓。昔於聞得此法門之人，若在關東之內，我當親往於其墓前，為讀自我偈。然、當今情況，若日蓮前往彼處，其日即將傳聞一國，甚至鎌倉亦為之騷然乎！縱是有信心之人，亦須為前往之地受訪者設想，彼亦將憚人耳目矣。<br>　　迄今未能走訪，聖靈之思慕何如耶！宜亦有可行之法乎？爰先遣弟子弔墓，奉讀自我偈也。此情希察焉。恐恐謹言。"
		},
		{
			"_id": "272",
			"name": "覆高橋書其二",
			"context":
				"覆高橋書其二<br>（高橋殿御返事）<br>別名：米穀御書<br>　　米穀亦如是。同為米穀，若養謗法者，則其斷佛種之命得繼，而作益為強盛之敵。或又因其命得助，終則引歸於法華經者歟？又養法華行者，是慈悲中大慈悲之米穀。因得利益一切眾生之故，佛舍利變成米者是也。如今之時分，承遣人來此，喜悅難言。是釋迦佛、地涌菩薩，化入君身者乎！<br>　　其地之佛法，悉以委君。佛種從緣而起，是故，須說一乘。又，治部法師、下野法師等若來，當急為派遣。若晤松野大人，希詳為述之。"
		},
		{
			"_id": "273",
			"name": "三三藏祈雨事",
			"context":
				"三三藏祈雨事<br><br>建治元年六月　五十四歲作<br>與西山居士　　　　　　　<br>別名：覆西山書　　　　　<br>　　夫植樹遇大風而不倒者，以強有支撐也。本是挺立之樹，若根弱則倒。雖是軟弱無氣力，扶持者強不至於倒。稍見健壯而獨行於惡路者倒。<br>　　又、三千大千世界中，除舍利弗、迦葉尊者外，若佛不出世，原將無一人不墮三惡道，因信受於佛之強緣，一切眾生乃多得成佛。況阿闍世王、鴦掘摩羅等惡人輩，任是如何，難遂所願，是終必墮阿鼻地獄者，因遭逢教主釋尊之大人，方得成佛。是以，成佛之道，莫過於善知識。己之智慧作得何用？但僅識寒溫之智慧耳，善知識方是可貴也。<br>　　而值善知識，是第一難事。是以，佛譬說，值善知識，事難如一眼龜之得浮木，如自梵天垂絲穿入大地之針孔。而末代惡世，惡知識多於大地微塵，善知識少于爪上土。<br>　　補陀落山之觀世音菩薩雖為善財童子之善知識，教別圓二教，猶未至純圓。常啼菩薩賣身求善知識，而遇曇無竭菩薩，習通別圓三教，未學法<br>華經。舍利弗作金師之善知識，教授九十日，反成闡提人。富樓那一夏說法，使大乘之機作小人。<br>　　大聖尚未許說法華經，證果之羅漢、不知機，於末代惡世之學者等，以此可推見之。天云地，東云西，火稱為水，星勝於日月，蟻塚高於須彌<br>山，信彼如此胡言之人眾，較不學之惡人，須知更為低劣矣。<br>　　日蓮試觀佛法，無逾於道理與證文，又、道理證文猶不及現證。而昔文永五年之頃，東起俘囚，西有蒙古使者來責。日蓮案之云：「此不信佛法之所致，定將有調伏之禱歟。調伏不將又依真言宗歟」！月支、漢土、日本三國之間，月支且置之。漢土、日本二國，必敗於真言宗。<br>　　善無畏三藏之渡漢土，時在玄宗朝，遇大旱魃命作祈雨之法，果降大雨，上自一人，下及萬民，大悅不已。須臾間，忽有大風吹來，國土吹毀，乃敗興。又其世，金剛智三藏來渡，亦有祈雨之舉，七日內得大雨，喜悅如前，未幾，吹來前代未聞之大風，遂知真言宗為可畏之惡法，乃欲將<br>其逐回月支，然終亦留於漢土。<br>　　又同世有不空三藏，作法祈雨，三日之內，大雨降下，喜悅如前，而大風又吹，較以前二度為厲，數十日不止，是誠不可思議！此事，日本國之智者、愚者無一人知之，若欲知之，可於日蓮生時尋習其委細也。<br>　　日本國於天長元年二月大旱魃，弘法大師將在神泉苑祈雨時，有名守敏者進云：「弘法是下臘，我是上臘，請改詔命由我始」，准其所請，首由守敏行之。至七日雖下大雨，降祇京中，不及田舍，遂再命弘法，七日不雨，二七日不雨，三七日猶不雨，天子自祈之而雨降。然、東寺門人等均謂是我師之雨，詳請查閱日記可知，乃有如此天下第一之誑惑。此外尚有弘仁九年春之疫癘，乃投三鈷之事，奇異之誑惑也。須口語傳之，以明其妄。<br>　　天台大師，際陳世之大旱魃，讀法華經而須臾雨下，王臣俯首，萬民合掌。且不為大雨，無風，是甘霖也。陳王位於大師前，忘歸宮內，此時凡三度禮拜。<br>　　昔、弘仁九年春，大旱魃，嵯峨天皇命藤原冬嗣，遣臣下和氣真綱，請傳教大師祈雨。傳教大師以法華經、金光明經、仁王經祈雨，至三日，細雲微雨，徐徐降下，天子大喜過望，許建日本第一難事之大乘戒壇。傳教大師之師護命聖人，為南都第一高僧，率弟子四十人以仁王經祈雨，至五日雨降。五日已是珍貴，然較三日為劣，且為暴雨，故敗。以此可推知弘法之雨。<br>　　法華經與真言之勝劣如此，而日本全為真言，其將不亡耶？以隱岐法王之事思之，欲以真言調伏蒙古及蝦夷，推量日本當將敗亡，故為此捨命而進言。言時弟子等多作制止，今見及言中，當可悅服矣。勘知漢土、日本智者，五百餘年之間，無人得知之事也。<br>　　善無畏、金剛智、不空等之祈雨，降雨兼得大風，此為何事，須留心焉！外道之法，雖不足論之，道士之法亦有降雨之事，何況佛法，縱為小乘，若能依法行之，斷無不降雨之理。何況大日經，雖不及華嚴、般若，然於阿含，稍勝之矣！何能祈之而不降。是以，降雨而添得大風，可見彼法中雜有大僻事也。<br>　　弘法大師，歷三七日不下雨，謂天子之雨為我雨，是又較善無畏等為更大之咎矣！<br>　　第一大妄語，是弘法大師自筆所云：「弘仁九年春，作疫癘之禱時，夜中日出」。其人也，妄語如斯！此事是日蓮門家第一秘事，須引本文，以詰質之。佛法姑不論，上述之事，是天下第一大事，不可輕為人語，因君厚志，乃為累述。<br>　　今有如斯 蒙古國之事者，是疑日蓮所言而不用之故也。蒙古國稍作強攻，今生遂可得弘乎？劇惡加我之人眾，其將知悔也矣。<br>　　外道起於佛前八百年，初僅有二天、三仙，漸分為九十五種。其中雖多智者、神通者，然得脫生死者，無一人焉。又其歸依者，無論善惡，皆墮三惡道。及佛出世，九十五種外道，教唆十六大國王臣諸民，對佛或罵或打，或對其弟子檀那，無量無邊殺害，然佛不為其弛心。深自嘆道：「我此法門，若受脅諸人不為道之，則一切眾生必墮地獄」，故無退心。此等外道，曾見先佛諸經，由於讀而有誤所致。<br>　　今亦如是。日本法門雖多，源出於八宗、九宗、十宗。十宗之中，有華嚴等諸宗，今暫置之。因弘法、慈覺、智證對真言與天台之勝劣有所迷惑，致日本國人眾，今生受他國之侵，後生墮惡道。漢土之滅及墮惡道之事，始自善無畏、金剛智、不空之誤也。<br>　　又、天台宗諸人，後于慈覺、智證者，懾于其智慧，致使不復為前之天台宗矣。是以，我弟子等竟亦以為「有此等事乎？誠是日蓮勝於彼等者乎」？然、佛之記文不誤。入末法，因謗佛法而墮無間地獄者，多於大地微塵；信受正法者，少於爪上土，此是涅槃經所說。<br>　　法華經云，縱有能擲置須彌山於他方者，不為難事；能于末法，如經而說法華經者是為難事。大集經、金光明經、仁王經、守護經、般泥洹經、最勝王經等有謂，入末法，若行正法之人出來，則有邪法之人，訴于王臣等，彼之王臣，聽信他人之言，則對此行正法之一人，或罵、或責、或流放、或殺，其時梵王、帝釋、無量諸天、天神、地神等，化入鄰國賢王之身，而亡彼國。今世有似之矣。　　嗟夫！各各究以何等宿善而來訪日蓮？倘尋思過去，此度脫離生死者必然矣！須梨槃特三年不能暗誦十四字，亦能成佛。提婆熟讀六萬藏，而墮無間。是特表末代今世者也，不可以為他人之事！法門浩繁，且置之。祇今時光匆匆，未能盡報厚志，但為略書大事，希察焉。<br>　　豇豆、綠豆，敬領。<br>　　六月二十二日　　　　　　　　　　　　　日　　蓮　花押<br>　　　覆西山大人"
		},
		{
			"_id": "274",
			"name": "述蒙古使者書",
			"context":
				"述蒙古使者書<br>（蒙古使御書）<br>建治元年　五十四歲作<br>與西山高橋居士　　　<br>　　聞由鎌倉平安歸鄉，欣慰難宣。<br>　　又聞得蒙古人遭斬首事，不斬日本國敵之念佛、真言、禪、律等法師，而處斬無罪之蒙古使，誠是可哀！不明仔細之人，或以為日蓮所料的中，得意而作此言者乎？此二十餘年之間，於私則晝夜為弟子歎語，於公多度進言者，祇是此事。<br>　　一切大事中，亡國是第一大事。最勝王經云：「害中極重者，無過失國位」。文意是說，一切惡中，以國王行惡政，致己國為他國所破，是第一之惡。又、金光明經云：「由愛敬惡人，治罰善人故......他方怨賊來，國人遭喪亂」。文意是說，作國王而愛敬惡人，科罰善人，必至其國，為他國所破云。法華經第五云：「為世所恭敬，如六通羅漢」。文意是說，法華經敵之相貌，如堅持二百五十戒之迦葉、舍利弗之人，國王尊之，而欲滅法華經行者。<br>　　夫言大事之法門者，非有其他，當其時，能將為己、為國之大事，明辨無違者是為智者。佛之尊也，是能勘過去，識未來，知得三世，更無勝於此之智慧。設雖非佛，如龍樹、天親、天台、傳教等之聖人賢人，雖未臻於佛，然粗知三世之事，其名已傳流於後代。<br>　　所詮，萬法悉納於己心，不闕一塵。九山八海，備我一身；日月星辰，皆存己心。然、如盲目者不見鏡中浮影、嬰兒不懼水火，凡夫不識此理。外典之外道，內典之小乘、權大乘等之所說，皆己心法之片端片端而已，不如法華經所說。是以，經有勝劣，人有聖賢之分。法門多多，姑止置之。<br>　　君甫歸鎌倉，又承遣使者來，謝意難申。更蒙惠贈諸物，欣喜不已！<br>　　日本舉國眾人皆在悲歎，日蓮一類悲歎中猶有喜悅。既居國中，當不能獨免于蒙古之攻，然為國而受責，天亦知之，後生必得其助，故而悅歟，而君今生即受蒙古國之恩。若此事不起，今當最明寺大人十三年忌辰，狩獵定將在領地內行之，自不待言。又或將如北條六郎大人之往筑紫乎？此事乃汝等之心所使然，非他人施罰也。<br>　　又一，或其為法華經之故而得助者乎？心生怨者則大錯矣。如是喜悅，原應親往申賀，慮人之聞，止之。　　乃時　　　　　　　　日　　蓮　花押<br>　　　覆西山大人"
		},
		{
			"_id": "275",
			"name": "覆西山書其一",
			"context":
				"覆西山書其一<br>（西山殿御返事）<br>建治二年　五十五歲作<br>別名：雪漆御書　　　<br>　　青鳧五貫文，敬領。<br>　　夫雪至白，欲染而不可染；漆至黑則不可白。異於此而易移者，人心也，善惡均得染之。受真言、禪、念佛宗等之邪惡者所染，必墮地獄，奉染于法華經必能成佛。經云：「諸法實相」，又云：「若人不信......入阿鼻獄」，至望善持信心如雪漆。恐恐。<br>　　建治二年丙子　　　　　　　　　　　　　日　　蓮　花押<br>　　　覆西山大人"
		},
		{
			"_id": "276",
			"name": "寶輕法重事",
			"context":
				"寶輕法重事<br><br>弘安二年五月　五十八歲作<br>與西山居士　　　　　　　<br>別名：致西山書　　　　　<br>　　筍百支、又加二十支，敬收。<br>　　妙法蓮華經第七云：「若復有人，以七寶滿三千大千世界，供養於佛，及大菩薩、辟支佛、阿羅漢。是人所得功德，不如受持此法華經，乃至一四句偈，其福最多」。<br>　　文句十云：「七寶奉四聖，不如持一偈。法是聖師，能生能養，能成能榮，莫過於法，故人輕、法重也」。記十云：「如父母必以四護護子，今發心由法為生，始終隨逐為養，令滿極果為成，能應法界為榮。雖四不同，以法為本」。<br>　　經及天台妙樂之心，是謂供養一切眾生，供養阿羅漢，乃至盡七寶財，充滿三千大千世界，供養一切佛，不如受持或護持法華經一偈為殊勝也。經云：「不如受持、此法華經，乃至一四句偈，其福最多」。天台云：「人輕法重」。妙樂云：「雖四不同，以法為本」。<br>　　九界一切眾生，如與佛相對，一切眾生之福，輕如鴻毛；佛之福，重如泰山。一切佛之福，如梵天三銖衣之輕；法華經一字之福，如大地之重。「人輕」者，云佛為人；「法重」者，法華經也。<br>　　夫法華已前諸經及諸論，是讚佛之功德，如佛；此法華經是讚經之功德，如佛之父母。華嚴經、大日經等之劣於法華經，如鴻毛之與泰山、三銖之與大地。乃至法華經最下之行者，若與華嚴、真言最上之僧相較，是帝釋與獼猴、獅子與兔子之勝劣也。<br>　　而民自稱王者，必喪其命。諸經行者若謂勝過法華經行者，必致國滅、墮地獄也矣。<br>　　但無敵之時，或可渾渾而過，譬如將門、貞任也，無貞盛、賴義時，國治，妻兒安穩。和平之世，露昇天空，雨降地面，一切如恆。但逆風之時，亦有雨昇天空，而日出之時，露落大地之事。<br>　　是以，彼之華嚴等六宗，於傳教未出現時，如露。真言宗亦如是。強敵出現，若以法華經強責之，則叡山座主、東寺御室等，亦如日出之露矣！可作如是觀也。<br>　　法華經於佛滅後二千二百餘年，猶未有能依此經盡說而弘之人。天台、傳教非不知之也，時未至，機亦無，書未竟而入滅。今得為日蓮之弟子者，輕易可知之矣。<br>　　一閻浮提內，尚無將法華經壽量品之釋迦佛形像書顯之堂塔，何能不顯之耶？義繁，姑止之。<br>　　竹筍百二十支，法華經於二千餘年而得顯，布施雖輕而志重故也。今正當勸農之時，復以營建大宮，民忙無暇。感君厚志，故法亦有所顯矣。恐恐謹言。<br>　　五月十一日　　　　　　　　　　　　　　日　　蓮　花押<br>　　　覆西山大人"
		},
		{
			"_id": "277",
			"name": "前日進諫書",
			"context":
				"前日進諫書<br>（一昨日御書）<br>文永八年九月　五十歲作<br>與平左衛門尉賴綱　　　<br>　　前日承接晤，歡喜何似！夫、人世間，有誰不為後世思者耶？佛之出世，專為救眾生耳！日蓮於茲，作比丘，習法門，已悟諸佛之本意，早得出離之大要。其要者，妙法蓮華經是也。一乘崇重，三國繁昌之景，顯於眼前，誰人可疑耶？<br>　　然而，專背正路，偏行邪途之故，聖人去國，善神為瞋，七難並起，四海不寧。方今，世悉歸於關東，人皆貴此武風。尤以日蓮得生此土，豈有不為吾國之思者乎？是以，造立正安國論，於故最明寺居士大人在世時，奉請宿屋居士晉見遞陳。<br>　　而近年間，多度所見，犬戎興浪，夷敵窺國。先年愚著所勘言，近日見其符合。彼太公之揮兵入殷，是受西伯之禮。張良之圖秦，是感於漢王之誠。是皆當時得賞，乃運謀於帷幄之內，決勝於千里之外者也。<br>　　夫知未萌者，六正之聖臣也。弘法華者，諸佛之使者也。而日蓮忝讀鷲嶺鶴林之文，稍覺鵝王烏瑟之志，且、勘未來之事，粗得符合。此雖難逮先哲，定亦於後人為稀有者歟！知法思國之志，正宜邀賞之際，而邪法邪教之輩，讒奏讒言之故，久懷大忠，未達微望。前日之晉見且邀不悅，是以益覺圖治之難，不免於憂者也。<br>　　伏惟不登泰山，不識天高；不臨深谷，何知地厚。為請明察，謹奉立正安國論一卷進覽。所勘載之文，九牛一毛，未盡微志。閣下當今為天下之棟梁，何為損國中之良材？至望早籌賢謀，速退異敵。安世安國，為忠為孝。此非為一己之身而述，為君、為佛、為神，為一切眾生，而進言者也。恐恐謹言。<br>　　文永八年九月十二日　　　　　　　　　　日　　蓮　花押<br>　　　奉陳　　　平左衛門大人"
		},
		{
			"_id": "278",
			"name": "覆西山書其二",
			"context":
				"覆西山書其二<br>（西山殿御返事）　　<br>弘安四年　六十歲作<br>　　甘酒一桶，山芋、山藥少許，敬領。<br>　　梵網經稱一紙、一草，意謂菩薩慳紙一張、草一支為破戒。大論之論，說以土餅供養佛者，作閻浮提之王。<br>　　而此，又非彼之比也。加以夫君棄世，無可依之人，一介尼身，由駿河之國，西山之地，送來甲斐國波木井山中。是思及為人所棄之聖僧受寒所侵，如何難捱而送此者耶？自見背父母以來，曾未再渥如斯之慈祥矣。蒙贈諸物，一一顯汝厚意，思之淚下難禁。<br>　　日蓮縱為惡人，法華經豈是可為輕忽者乎？袋雖臭，所裝之金則淨。池雖穢，蓮花清淨。日蓮為日本第一僻者，法華經則是勝於一切經之經。有心者當思取金，不可棄袋；愛蓮者，勿惡池。雖稱作惡，若得成佛，乃法華經之力所顯矣！是以，若臨終現惡，法華經之名損焉。日蓮被指作惡，任其惡可也、任其惡可也。恐恐謹言。<br>　　月　日　敬覆"
		},
		{
			"_id": "279",
			"name": "覆西山書其三",
			"context":
				"覆西山書其三<br>（西山殿御返事）<br>　　日常以後世為懷，其志堪嘉，故為說法門名目。可向同修者請益，粗示大概。是簡易之事，不須智慧也、不須智慧也。恐恐。<br>　　一月廿三日　　　　　　　　　　　　　　日　　蓮　印<br>　　　覆西山大人"
		},
		{
			"_id": "280",
			"name": "覆妙心女居士書其一",
			"context":
				"覆妙心女居士書其一<br>（妙心尼御前御返事）<br>建治元年八月　五十四歲作<br>別名：御本尊護持事　　　<br>　　承送種種物品，敬領。<br>　　茲為令幼公子授與守護御本尊。此御本尊是法華經中之肝心，一切經之眼目。其事也，譬如天之日月、地之大王、人之心、寶中之如意寶珠、家之柱是矣。<br>　　此曼陀羅持于身，如王之得武士守護、子之愛于親。如魚之樂水，如草木之喜雨，如鳥之聚於木，一切佛神齊來守護，晝夜如影附身。希善信之！惶恐、惶恐。恐恐謹言。<br>　　八月二十五日　　　　　　　　　　　　　日　　蓮　花押<br>　　　覆妙心女居士"
		},
		{
			"_id": "281",
			"name": "覆窪女居士書其一",
			"context":
				"覆窪女居士書其一<br>（窪尼御前御返事）<br>弘安元年五月　五十七歲作<br>別名：虛教書事　　　　　<br>　　粽五把、筍十條、千日酒一筒，敬領。<br>　　長雨竟日，溽暑蒸人。加以，山深草茂，踏徑來尋者罕矣。來信如託鵑啼之一聲，感甚、感甚！<br>　　由此番熱原之事，可知前此亦是出於虛構。相模守大人聽信人言，不詳為查訊，即處我流放，後知其輕率而赦免，此後倘無可議之科，何得再為罰耶？家臣等人，其心中雖以法華經為敵，然亦不敢讒言於上，乃藉機構禍而施迫害，以此亦顯見先前種種，悉出於彼等陷害也。<br>　　此稱為虛教書之事，早在見及以前推知。佐渡國之虛教書凡達三度，即此，無論於上、於國，皆為可悲之事耳！蟲居樹下，嚙其樹而倒之；師子身中有蟲，食師子而亡之。如斯，受相模守大人之恩而過活者，借相模守大人之威，恫嚇、惱亂、困惑一切人眾，稱作上命，滅法華經，亦將破國、失主，還招至各各自身之喪亡，何其陋哉！<br>　　日蓮身雖卑賤，經是梵天、帝釋、日月、四天、天照太神、八幡大菩薩所護之經，為敵於法華經者，是不啻以口吞劍、以手握火也！然而，汝能益堅信心，甚為可貴、可貴！<br>　　五月三日　　　　　　　　　　　　　　　日　　蓮　花押　　　覆窪女居士"
		},
		{
			"_id": "282",
			"name": "覆窪女居士書其二",
			"context":
				"覆窪女居士書其二<br>（窪尼御前御返事）<br>弘安元年六月　五十七歲作<br>　　承送種種供養，敬領。<br>　　大風吹兮草靡，駭雷震兮人驚。如此世情騷然之中，何能蒙深致信用，以迄於今，誠不思議！根深則葉不萎，泉活則水不竭。女居士信心，根深水活，其潔如玉。可貴、可貴！<br>　　六月二十七日　　　　　　　　　　　　　日　　蓮　花押<br>　　　覆窪女居士"
		},
		{
			"_id": "283",
			"name": "覆妙心女居士書其二",
			"context":
				"覆妙心女居士書其二<br>（妙心尼御前御返事）<br>弘安元年八月　五十七歲作<br>別名：病之良藥御書　　　<br>　　去澀柿子二籠、茄子一籠，敬領。<br>　　居士勞瘁致疾一事。唐土有名黃帝、扁鵲之藥師，天竺有名持水、耆婆之藥師，彼等各為其世之寶，後代藥師之師。佛是更非此等人所可比之尊貴藥師。此佛說不死之藥，是今之妙法蓮華經五字也。更說，此五字是「閻浮提人，病之良藥」。<br>　　居士是閻浮提內、日本國之人，且是受病在身。「病之良藥」，經文顯然。且、蓮華經為第一之藥。有名波璃之惡王者，殺佛族婦女五百餘人，佛遣阿難至靈山採青蓮華拂身，得蘇，七日生忉利天。蓮華有德，尊貴如斯，佛乃以之譬於妙法。<br>　　又、人之死，不由于病。當今壹岐、對馬之人眾，雖無病，一時皆為蒙古人打殺。有病必死之說亦非一定。又、此病是出於佛之智慮乎？其故，淨名經、涅槃經有說「病人得作佛」，因病而起道心也。<br>　　又、一切病中，以五逆罪與一闡提與謗法方為重病，以其使佛心痛也。今、日本國，不遺一人，悉是極大重病，所謂大謗法之重病也。今之禪宗、念佛宗、律宗、真言師是也。彼等之病奇重，故己身不察，人亦不知，而隨其病重，四海兵起，今其來也，王臣萬民，皆沈海域。倖生而目睹於此者，能不痛乎？<br>　　居士今生於法華經雖未見深具信心，而由於過去宿習之生起，罹於長病，日日夜夜，道心不止，今生所作小罪當已消盡；謗法之大惡，又以歸心法華經之故，亦將滅失。今如去得靈山，其喜也如日出而見十方，當為能得早死而慶幸也。<br>　　又於中有之道，無論發生何事，須明言是「日蓮弟子也」。日本雖小國，若稱是相模大人之家臣，猶不免令人生畏；日蓮是日本第一不當之法師，惟於法華經則為一閻浮提第一之聖人，其名聞於十方淨土，天地定必知之矣。若稱作日蓮弟子，任是何等惡鬼當亦不能說作無知也。多度厚意，感激不盡！恐恐謹言。<br>　　猿依木，魚依水，女依夫。因惜別故，剃髮而著尼衣，何得不為十方之佛所憐乎？決不為法華經所捨者也，信之、信之！<br>　　八月十六日　　　　　　　　　　　　　　日　　蓮　花押<br>　　　覆妙心女居士"
		},
		{
			"_id": "284",
			"name": "覆窪女居士書其三",
			"context":
				"覆窪女居士書其三<br>（窪尼御前御返事）<br>弘安二年五月　五十八歲作<br>別名：孝養善根事　　　　<br>　　供養物品，如數確實拜領。時當五月之頃，農事繁忙，更以營造大宮，如斯無暇之時，猶承顧念山中，送來諸物，芳志殊深。<br>　　有名阿育大王之王者，天日照耀之一閻浮提，殆歸其治理。此王昔為德勝童子，五歲時，以沙餅進奉釋迦佛，故生作大王。此童雖不知供養之深意，看似戲而為之，然受者為尊貴之佛，雖些微之事，亦以此因，而得如此大果報。何況法華經其勝於佛，如月之於星、日之於燈。又、尊志殊勝，於此可見。<br>　　是以，故居士大人，必當成佛。又、獨有一人之令女，亦將得長壽、多福，使人皆讚之「此是某人之女也」。現時尚幼，已作孝母之女，亦必將有助於乃父之後世也。<br>　　中土有名西施之女者，入山採嫩菜以養老母，天憐之，會有名越王之大王出狩，見之而迎為后。此亦如是。孝親之女，天為守護，佛亦垂憫。一切善根之中，以孝養父母為第一，何況更信法華經，是如以金器盛淨水，不漏涓滴。可喜、可喜！恐恐謹言。<br>　　五月四日　　　　　　　　　　　　　　　日　　蓮　花押<br>　　　覆窪女居士　　此中供養物品略去，書寫法門畢。"
		},
		{
			"_id": "285",
			"name": "覆妙心女居士書其三",
			"context":
				"覆妙心女居士書其三<br>（妙心尼御前御返事）<br>弘安二年十一月　五十八歲作<br>別名：相思樹御書　　　　　<br>　　承供養僧膳諸料，敬領。<br>　　是故居士之忌日已至者乎？雜務紛繁，竟然忘卻，而在女居士，想當決不至忘卻也。<br>　　有名蘇武之男人，為漢王之使臣，入胡國十九年，夫妻分離，思念情殷，每於秋日，妻取夫衣置砧上捶打，是一念心通者乎？其聲聞於蘇武之耳云。有名陳子者，夫婦臨別，取鏡剖之，各持其半，相忘時，鏡化作鳥飛去云。又有相思之人，夫亡，妻往墓前，生作為樹，是相思樹之由來也。<br>　　渡大唐者，途中經志賀明神之神社，是思念去唐之夫而妻作神者，島形似婦，松浦佐與姬是其名也。自昔以來，親子之別，主從之別，無不辛酸，而男女之別，其辛酸也更甚。汝於過去遠遠以來作女身，今世之夫乃娑婆最後之善知識。<br>　　花謝果落還再生，何獨斯人之不歸！<br>　　去歲憂傷此日酸，總因此心未晴明。<br>　　已為唱送法華經題目。　　十一月二日　　　　日　　蓮　花押<br>　　　覆妙心女居士"
		},
		{
			"_id": "286",
			"name": "覆窪女居士書其四",
			"context":
				"覆窪女居士書其四<br>（窪尼御前御返事）<br>弘安二年十二月　五十八歲作<br>　　十字蒸餅五十枚、串柿一條、飴一桶，敬領。<br>　　厚意感人，已盡言於先前諸信，筆不進、指不為動矣！三千大千世界七日間，所降之雨，其數、或可數也；十方世界大地之塵，其數、人或可知也。而供養法華經一字之功德，為難知也，佛說如是。此事須深會於心。恐恐謹言。<br>　　十二月二十七日　　　　　　　　　　　　　日　　蓮　花押<br>　　　覆窪女居士"
		},
		{
			"_id": "287",
			"name": "覆妙心女居士書其四",
			"context":
				"覆妙心女居士書其四<br>（妙心尼御前御返事）<br>弘安三年五月　五十九歲作<br>　　種種供品，敬領。<br>　　現時農事忙碌，人皆無暇，然猶承送來諸般物品，感激之意難申。此是難忍於故居士之死別，而欲為其後世者乎？悼念之心虔誠，想故居士不知當如何為其喜悅也。無人來訪，草叢露深，其將來探視娑婆世界，遺留之幼子等乎！<br>　　彼蘇武留于胡國十九年，眷念故土有妻與子，以信繫於雁足。安部仲麻呂、居漢土不得歸日本時，見東方之月出，而詠春日野之月，想居士此身當有同感歟！<br>　　而法華經題目，汝既日常唱誦，此妙文字能變作使者，或為文殊師利菩薩，或普賢菩薩，或上行菩薩，或不輕菩薩，譬如陳子之鏡作鳥，常來飛告；又或如蘇武之妻，使砧聲得聞于夫。娑婆世界之事亦得告于冥途乎！<br>　　又、「妙」之文字，如花之結果，半月成滿月，是能使變作為佛之文字也。<br>　　經云：「能持此經，則持佛身」，天台大師云：「一一文文是真佛」。妙之文字，是圓滿具足三十二相、八十種好之釋迦如來也。我等眼拙，祇見其為文字，譬如蓮花之子生于池中，年老眼昏之人不能見之，如夜暗之不能見影。然、此「妙」之字，是佛也。　　又、此「妙」之文字，是月也、日也、星也、鏡也、衣也、食也、花也、大地也、大海也。合一切功德而為「妙」之文字。又為如意寶珠之珠，須如是知之。詳容後述。<br>　　五月四日　　　　　　　　　　　　　　　日　　蓮　花押<br>　　　請伯耆語之。"
		},
		{
			"_id": "288",
			"name": "覆強仁書",
			"context":
				"覆強仁書<br>（強仁狀御返事）<br>建治元年十二月　五十四歲作<br>與真言僧強仁　　　　　　　<br>　　強仁上人，十月二十五日大札，同十二月二十六日送達。此事正余年來鬱悶為訴者也。疾為書復，冀為貴僧暨世人一釋冰疑。但不能無憾者，決邪正於此田舍，何啻錦衣夜行？澗底長松，難得大匠之知耳！兼之，此又定必成喧嘩之由。貴僧為遂本意，何不先經奏聞於公家及關東，宣佈公開糾明是非，則上得一人含笑，下將有萬民解疑歟！更者，大覺世尊以佛法付囑王臣，世、出世之決斷邪正，其必在公庭也。<br>　　尤以當今我朝現況，二難並盛，所謂自界叛逆難與他國侵逼難也。以此大難引向大藏經見之，定是國家與佛法中有大禍者歟？日蓮驚於正嘉之大地震、文永之大長星，開見一切經，知此國中將有前代未現之二大難，即所謂自他叛逼之兩難也。是悉由於真言、禪門、念佛、持齋等，以權小邪法滅失法華真實正法，所招來之大災也。<br>　　如今他國來逼，此昔之所既知，故決意捨棄身命，於佛神寶前，不畏刀劍武家之責，晝則奏於國主，夜則語於弟子等。然因真言、禪門、念佛者、律僧等，構種種誑言，謀種種讒訴，故、日蓮之言，非唯不為採用，尚到處遭受刀杖，甚至兩度被罪流徙，且有欲付斬之事。<br>　　夫月支、漢土佛法之邪正且置之。勘之大日本國將受亡國之由來，真言宗元祖東寺之弘法、天台山第三座主慈覺，此兩大師迷惑於法華經與大日經之勝劣，隱沒日本第一聖人傳教大師之正義已來，叡山諸寺附於慈覺之邪義，神護七大寺隨順弘法之僻見。其後，王臣皆仰邪師，萬民悉歸僻見。如是諂曲既久，經歷四百餘年，國漸為衰，王法亦盡。<br>　　彼月支之弗沙彌多羅王，焚燬八萬四千寺塔，無量佛子遭其斬首；漢土會昌天子，滅失寺院四千六百餘所，強令九國僧尼還俗。此等雖為大惡人，猶不及我朝之大謗法。故、蒼天瞋目，以睨我國；黃地含憤，動則成災。國主非聖主，不知此理；諸臣非儒家，不察其因。且為消災，仰賴真言師；卻大難，供養持齋僧。譬如為火加薪、添水於冰，惡法彌貴，大難益盛，只今此國將滅亡焉！<br>　　予先已粗粗勘得此理，決意捨棄身命，為報國恩。而愚人之習，尊遠賤近歟？將又因信彼多人而捨此一人者歟？故終空度歲月。今幸強仁上人來書曉諭日蓮，若可者，此次奉瀆天聽，以作裁決為是。且拜見來書，非理居先。若上人默止空過一生，師檀必共遭泥梨大苦。切勿以一期大慢，而殖永劫迷因。速速經天奏，早早得對面，遂改邪見為是。書不盡言，言不盡心，一切期於公庭也。恐恐謹言。<br>　　十二月二十六日　　　　　　　　　　　　日　　蓮　花押<br>　　　強仁上人座下"
		},
		{
			"_id": "289",
			"name": "覆窪女居士書其五",
			"context":
				"覆窪女居士書其五<br>（窪尼御前御返事）<br>弘安三年六月　五十九歲作<br>別名：阿那律事　　　　　<br>　　佛弟子中有名阿那律者，是斛飯王之子，家富財寶，後為佛之弟子，稱天眼第一之阿那律，盡覽三千大千世界，於法華經座，得成普明如來。尋其前世，曾以稗飯供養名辟支佛之佛弟子故也。今之比丘尼以早稻送來山中供養法華經，如何不能作佛？恐恐謹言。<br>　　六月二十七日　　　　　　　　　　　　　日　　蓮　花押<br>　　　覆窪女居士"
		},
		{
			"_id": "290",
			"name": "覆窪女居士書其六",
			"context":
				"覆窪女居士書其六<br>（窪尼御前御返事）<br>弘安四年十二月　六十歲作<br>別名：善根御書　　　　　<br>　　承送各種物品，敬領。<br>　　善根不依於其物之大，亦不依於其物之小。依國、依人、依時，各各有所變化。譬如曬糞，再將其搗碎，箍後製成栴檀木，或製作女人、天女、佛，然使其著火，燒來別無香味，糞臭而已。同理可知，殺生、偷盜，以其為一分供養者，不為功德善根，反成為惡。<br>　　須達長者為月氏第一長者，建祇園精舍以迎佛，然其寺全燬于火，彼以殺魚為業而作長者，故、寺終不長保。今眾人之善根亦復如是。見之似為大善根，或以作戰受賜領地，或無故擾民而得財，以為善根。此等一見似為大佛事，其實，不但不能成佛，且其形跡難存。<br>　　又有既未擾民，且心地正直，雖自勵善根而不得成佛之事。此是良種播于惡田，失其良種，自身更受其損而已。雖是誠心，若所供養之人是惡，則不為功德，反墮惡道。<br>　　今此所供養者非日蓮，乃是法華經，故其功德是委於釋迦佛、多寶佛、十方之諸佛者矣。<br>　　夫今年之事，前已贅陳，當前之寒，有生已來所未曾經，積雪殊甚！有志來訪者均為裹足，而汝之造訪，益見不同尋常乎！恐恐謹言。<br>　　十二月二十七日　　　　　　　　　　　　日　　蓮　花押 覆窪女居士"
		},
		{
			"_id": "291",
			"name": "覆三澤法師書",
			"context":
				"覆三澤法師書<br>（三澤御房御返事）<br>文永十二年　五十四歲作<br>與三澤小次郎　　　　　<br>　　佐渡國行者，數多下行來此所故，今為說法門使聞焉。此將作「盡未來際」之佛種乎？是皆拜釋尊之法恩廣霑也。<br>　　於越後zz作此歌，特為書奉。<br>　　夜雨敲窗，非出雨惡，乃是風狂。<br>二十一日"
		},
		{
			"_id": "292",
			"name": "三澤抄",
			"context":
				"三澤抄<br><br>建治四年二月　五十七歲作<br>與三澤小次郎　　　　　　<br>別名：佐前佐後抄　　　　<br>　　　再三為念者，希轉告駿河各位，須是同心共濟。<br>　　　柑子一百、昆布、海苔、紫菜等鮮物，特別遠送來此山中。又承內房女居士贈短衫一件，敬領。<br>　　縷述諸情，經詳閱分明。<br>　　夫學佛法者，多於大地微塵，而真得成佛之人，少於爪上土。此大覺世尊宣說於涅槃經，而日蓮夙所拜見者，何為其如是之難乎？然細思之，亦誠有其理矣！<br>　　蓋雖學佛法，或由於我心愚癡，或雖似有智慧，而不識因誤於師使己心曲，故難正確習得佛教。縱令能值明師，並奉實經而得正法，於出生死而將成佛時，必如影之附身、雲之隨雨，有三障四魔之七大事出現。歷盡艱辛，或能破得其六，然不能破得第七，終難成佛。<br>　　其六姑置之，第七之大難者，天子魔是也。設有末代之凡夫，悟得一代聖教之心，以摩訶止觀寶典之心為心，即將成佛之時，第六天魔王見知此事驚云：「是烏乎可！此人既寄跡於此，其自身之出離生死姑不置論。其必為人之導矣！更將掠此國土，以我土為淨土矣！當如之何」？於是，盡招欲、色、無色三界之一切眷屬，而命之云：「須各盡所能，以惱彼之行者。如不得逞，可化入彼之弟子檀那並國人之心內，或以諫阻，或以威脅而試之」，並云：「若再不成，我當親自降凡，化入國主身心，試之以威，焉得不能制止之耶」！<br>　　日蓮自昔早即見知必當如此，末代凡夫之今生成佛是何等大事！釋迦佛成佛之事，諸經言之者夥，可見第六天魔王所施大難是如何難忍。提婆達多、阿闍世王之惡事，皆是出於第六天魔王之謀，可作如是觀也！「如來現在，猶多怨嫉，況滅度後」是經文所示，大覺世尊在世時之難，如日蓮之凡夫身者，片時一日也難忍過，何況是五十餘年間、種種之大難耶！更何況末代是此等百千萬億倍之大難，如何忍得？<br>　　聖人知於未萌，知得三世中、未來之事，是云真正之聖人也。日蓮雖非聖人，然、預知日本國今代，將有亡國之事，此正合於佛說「況滅度後」之經文。道出此事，是佛所指未來之法華經行者矣。知而不言，生生世世，聾啞口吃，更為教主釋尊之大怨敵，為其國國主之大讎敵，非他人也，後世且必為無間大城之人。思及此事，「或缺衣食，或受父母、兄弟、師匠、同行所阻，或受國主萬民之威脅，其時若稍有怯心，決不致出言」，年來，日常雖以此自誡，而「定於過去遠遠劫以來，既值法華經，且發菩提心，縱能忍得一難、二難，大難相繼而來，終至於退。此度任何大難，決不退轉！既堅此心，可以言矣」。而既出言，果如經文所示，遂有多度之大難。<br>　　今則一心已定，任何大難必為忍耐，發心以此身試之，無復疑慮，乃來此山林棲止。各各一日片時曾救得我之身命，縱是捨棄日蓮，焉能待之如他人也。我本一人，恁是如何皆可。此身縱遭何事，心決不退轉，如是倘得成佛，當先為諸位之導也，一言約定。　　各各未能如日蓮之知佛法，且是俗、有領地、有妻兒、有所從，欲求信心得遂，實則難矣！計唯有佯作非與日蓮親近，雖曾如此奉告，然斷無棄捨之理，決無c遠汝等之意。<br>　　又、法門之事，流放佐渡國已前之法門，可思作為佛之爾前經。此國國主若思保有此代，宜是召來真言師等議論，其時當說真實大事。若內為弟子等先行披露，彼等將盡知之矣。故倘不來共議則不為言，所思如此，故未為各各道之。<br>　　而昔文永八年九月十二日夜，龍口處斬未成後，思及若不為隨我者道真實事，於心不忍，遂自佐渡國，有內為弟子而說之法門。此是自佛以後，迦葉、阿難、龍樹、天親、天台、妙樂、傳教、義真等之大論師、大人師雖知之而秘於心中，未外出於口者也。<br>　　其故，乃佛制之云：「我滅後未入末法，不可說此大法」。日蓮雖非其使，然生當其時，更意外者，於此法門有所了悟，於聖人未出之前，首作序分，粗粗申述。而此法門一告出現，正法、像法之論師、人師所說法門，皆如「日出後之星光，見巧匠後而知拙」也。此時，正像寺堂之佛像、僧等之靈驗盡皆消失，唯此大法流布一閻浮提，此乃經之所云。各各於此法門既是有宿緣之人，須深信之！<br>　　又、內房之事，高齡見訪，雖為心痛，因是參詣氏神而順道來此，容其見訪，定將增其罪業。其故，神乃所從，法華經乃主君也，先所從而後主君，如此見訪，雖世間亦所不可。且、身既為女居士，首應以佛為先。咎失諸多，故予謝絕。此事非止女居士一人，其他諸人，來下部溫泉而順道欲訪者，多經逐返。女居士高齡如親，如此待之，雖實心痛，為使其知此義耳。　　又自前年與君見面後，風聞患疾，雖疑其不實，意不得安，擬遣人往訪，而弟子等謂：「論人情固當如是，然以目前處境，遣人往訪，或將不免啟其疑慮」。余心思：「世間道理固或如是，君心誠篤，若有病，或將遣使來歟」。然亦未見使來，佯作c遠不免懸念。<br>　　無常為此世之常，而尤以昨今兩年為甚，自思將無緣見面，忽接音書，快慰之情，難于言喻！希將此意，詳為女居士道之。法門之事，本擬詳書，過長，姑止之。<br>　　唯禪宗、念佛宗、律宗等之事，前已稍稍道之。尤其真言宗更為害於此國與唐土，善無畏三藏、金剛智三藏、不空三藏、弘法大師、慈覺大師、智證大師，此六人論大日之三部經與法華經之優劣，迷惑殊甚！<br>　　三三藏借天竺之名，作兩界說，三大師受騙，傳來日本，國主萬民盡習之。漢土玄宗皇帝代滅，日本國亦漸衰，八幡大菩薩守護百王之誓言不驗，八十二代、隱岐法王之代為東所取，是三大師之大僧等所祈之「還著於本人」也。<br>　　關東因懲治此惡法惡人，原可繼承十八代而至百代，因其亦歸依於惡法者，是以一國無主，梵釋、日月、四天計議，使他國來侵。亦曾遣法華經行者作諫，不聽，且與彼之法師等同謀，致世間出世之政道俱破，逾法為法華經之敵。為時已久，國其危殆！<br>　　疫病已生，戰亂之先兆也。可悲、可歎！<br>　　二月二十三日　　　　　　　　　　　　日　　蓮　花押<br>　　　三澤法師"
		},
		{
			"_id": "293",
			"name": "十字蒸餅書",
			"context":
				"十字蒸餅書<br>（十字御書）<br>　　十字蒸餅一百枚、糕點一籠，敬領。<br>　　正月一日，是日之始、月之始、歲之始、春之始。善能崇奉者，如月之由西向東而漸盈，如日之自東往西而增輝。德愈勝，人益尊！<br>　　夫地獄與佛究在何處？經文有稱在地下，亦有經文稱在西方等地。然、論其委細，則見其正在我等五尺之身內也。如是，我等心內若有蔑父c母者，則是地獄在其人心內也。譬如花與可具見於蓮子之中，佛亦存於我等心內。譬如石中有火，珠中有財。我等凡夫，近如睫毛，遠如虛空，均所不能見。我等心內雖有佛在，不能知之。<br>　　然、事有疑者，我等變父母之精血而為人，三毒之根本、婬欲之源，又如何而得有佛在乎？疑念雖難釋，反覆思之，或亦有其所謂乎？清如蓮而出於泥，香如栴檀而生自大地，雅趣如櫻何棄其樹俗，楊貴妃之美無妨其母賤。月出自山而照山，禍從口出而危身，福由心造而榮我身。<br>　　今正月之始，思欲為法華經供養之心，是樹上花開，池中蓮放，雪山栴檀綻新芽，月自山而始出也。<br>　　今、日本國之為敵於法華經，是招禍於千里之外。以此思之，今能信法華經之人，定將是聚福於萬里之外者矣！影自體生，以法華經為敵，其人之國，如附體之影，必有禍來！信法華經之人，如栴檀之芳，備於其體者矣！容後另申。<br>　　正月五日　　　　　　　　　　　　　　　　日　　蓮　印<br>　　　覆重須夫人"
		},
		{
			"_id": "294",
			"name": "致南條兵衛七郎書",
			"context":
				"致南條兵衛七郎書<br>（南條兵衛七郎殿御書）<br>文永元年　四十三歲作　　　<br>與南條兵衛七郎　　　　　　<br>別名：小松原法難抄．慰勞書<br>　　聞有勞疾，誠其實耶？世間無常，雖不病者，亦難保長留，何況病之人乎！故、有心之人，宜於後世，早作深思。然欲深思後世，又非一己所能及，故須以一切眾生本師釋尊之教為本也。<br>　　然而，佛之為教，又復多歧，是以人心不定之故歟！<br>　　且釋尊一代之說教不過五十年，前四十餘年之法門中，華嚴經說：「心佛及眾生，是三無差別」，阿含經說苦、空、無常、無我，大集經說染淨融通，大品經說混同無二，雙觀經、觀經、阿彌陀經等說往生極樂。此等說教，皆為救濟正法、像法、末法之一切眾生而說者歟。<br>　　然而，佛又何所為者乎？無量義經說：「以方便力，四十餘年，未顯真實」。是謂其前所說、四十餘年往生極樂等之一切經，如親父在先留下之遺書，今則悔而斷言：「過無量無邊，不可思議，阿僧祇劫，終不得成、無上菩提」。更於法華經方便品重說：「正直捨方便，但說無上道」。教示須捨方便者，須捨四十餘年之念佛等之意也。<br>　　如是悔改，而確定實義云：「世尊法久後，要當說真實」，又、「久默斯要，不務速說」。而多寶佛從大地涌出，加以證明云：「皆是真實」。十方諸佛，八方來集，作廣長舌相，上扺大梵天宮。二處三會列席之二界八番眾生，不遺一人，悉皆見得。<br>　　拜見此等經文，不信佛教之惡人、外道，姑置之。入於佛教中，深信爾前、權教、念佛者等，一日誦十遍、百遍、千遍、一萬，乃至六萬遍之念佛，歷經十年、二十年之間，曾無一遍唱得南無妙法蓮華經之人，是信用親父先前所書遺囑，而不信用其後所書遺囑者歟。此等之人，自以為是信佛說，人亦思以為如此矣。然、若依於佛說，是不孝者也。<br>　　故、法華經第二云：「今此三界，皆是我有；其中眾生，悉是吾子；而今此處，多諸患難；唯我一人，能為救護。雖復教詔，而不信受」。此文之意是謂，釋迦如來是我等眾生之親、師、主也。於我等眾生，阿彌陀佛、藥師佛等，雖可得為我等之主，然非我等之親、非我等之師。一身兼具三德、恩深之佛，唯有釋迦一佛耳。<br>　　親之親，無有如釋尊之親；師之師、主之主，欲求得如釋尊之師主者難之矣。背此親、師、主之言者，豈得不為天神地祇之所棄？第一不孝者也。故說：「雖復教詔，而不信受」歟！縱是於爾前之經，曾作百千萬億劫修行，而於法華經，未唱一遍南無妙法蓮華經者，乃不孝之人，故為三世十方聖眾所棄，天神、地祇亦為之怨者乎 此其一！　　縱令是造五逆十惡、無量惡之人，倘是根利之人，亦可得道。提婆達多、鴦崛摩羅等是矣。縱是根鈍，祇要無罪，亦可得道。須利槃特是矣。我等眾生，根之鈍，勝過須利槃特，不辨物之形色，如羊目。貪瞋癡極厚，十惡日日犯之，五逆雖不犯，似五逆之罪，亦日日犯之。<br>　　又勝於十惡五逆之謗法，人每有之。存心誹謗法華經之人雖不多，人皆不信法華經，或似有所信，但不如信念佛之深。信心深者，亦不責法華經之敵。不論作得如何大善，讀誦書寫法華經千萬部，得一念三千之觀道者，如不為責法華經之敵，不能得道。譬如仕於朝者，雖有十年二十年之奉公，若知敵而不奏，不以其為敵，則奉公之功績皆失，還有餘咎。當世眾人，須知皆是謗法之人 此其二。<br>　　自佛入滅次日起，一千年間為正法，持戒者多，有得道之人。正法千年之後是像法千年，破戒者多，得道人少。像法千年之後是末法萬年，既無持戒，亦無破戒，無戒之人充滿國中。而稱濁世者，亂世也。稱清世是清澄之世，如依墨繩而削曲木，捨非用是。由正法、像法，五濁次第出現，入末法則五濁強盛，大風起，大浪興，狂濤拍岸，更波波相拍。稱見濁者，經過正法、像法，初僅一邪法，傳之而破無量正法。較之以世間之罪而墮惡道者，以佛法而墮惡道者，見其為多。<br>　　而當今正像二千年已過，入末法亦既二百餘年，見濁強盛，較之作惡，是行善根更多墮於惡道之時刻。惡，雖愚癡之人亦知得是惡，亦將不為從之，如以水滅火。善，祇見其是善，而不知行小善有時亦會起大惡者。故，有於傳教、慈覺等之聖跡，稱之非念佛堂，任其荒廢，於其傍新建念佛堂，而奪其損獻之田畝，以為念佛堂之用。此等如依像法決疑經，少有功德也。以此等可知，雖為善，若破大善，是小善還墮惡道。<br>　　今世是末法之初，小乘經之機、權大乘經之機，悉皆消失，但唯大乘經之機有焉。小船不能載大石，惡人、愚人是大石，小乘經及權大乘經、念佛等是小船也。大惡瘡之重病，泉療等小治所不及。末代濁世之我等，念佛等之修行譬如冬日作田，不合時也 此其三。<br>　　須知國，以國之不同，人心不定。如江南之橘，植於淮北，則變為枳。無心之草木尚依其所在，何況有心之人何能不依於其所在乎！是以，玄奘三藏之西域記，多述天竺諸國之事。國之習，有不孝之國、孝心之國、瞋恚強盛之國、多愚癡之國。有祇用小乘之國，有祇用大乘之國，亦有大小兼學之國。又有全是殺生之國、全是偷盜之國，又有穀多之國、粟多之國等，不定也。<br>　　夫日本國是習何教而作離生死之國者歟？法華經云：「於如來滅後，閻浮提內，廣令流布，使不斷絕」。此文之意是謂，法華經於南閻浮提之人，為有緣之經。彌勒菩薩云：「東方有小國，唯有大機」。如此論文所示，<br>閻浮提內，東方小國，有大乘經之機。肇公記云：「茲典有緣於東北小國」，明示法華經與東北小國有緣。安然和尚云：「我日本國，皆信大乘」。慧心一乘要決云：「日本一州，圓機純一」。<br>　　釋迦如來、彌勒菩薩、須梨耶蘇摩三藏、羅什三藏、僧肇法師、安然和尚、慧心先德等之心，皆以為日本國純是法華經之機。雖一句一偈，行之必能得道，有緣之法故也。例如磁石之吸黑鐵、方諸之招水然。念佛等之餘善無緣之國也，如磁石之不吸金、方諸之不招水也。<br>　　故、安然釋云：「如非實乘者，恐欺自他」。此釋之意是謂，於日本國人，若授以非法華經之法，是自欺，且欺人者也。是以，法必鑑其國而弘之。宜於彼國之法，思亦必適於此國，此則謬矣 此其四。<br>　　又於佛法流布之國，須勘其前後。弘佛法時，應先知其在先所弘是何法。例與病人藥，應知其在先所服之藥。藥與藥間若有相剋，則人受損。佛法與佛法，合而有爭，有損於人。先弘外道之國，須以佛法破之。佛出生印度，破外道。摩騰迦、竺法蘭之來震旦，而責道士。上宮太子出生和國，而斬守屋。<br>　　於佛教先弘小乘之國，須以大乘經破之，如無著菩薩之破世親小乘。先弘權大乘之國，須以實大乘破之，如天台智者大師之破南三北七。而日本國，天台、真言二宗弘化及今四百餘歲，比丘、比丘尼、優婆塞、優婆夷四眾，皆定是法華經之機。善人、惡人、有智、無智，皆備五十展轉之功德。譬如崑崙山之無石，蓬萊山之無毒者然。<br>　　而此五十餘年，有名法然之大謗法者出，誑惑一切眾生，指石作珠，教人棄珠取石。止觀之五云：「宗瓦礫是明珠」。一切眾生握石在手，思是明珠，稱念佛而棄法華經者此矣。道得此事，還見憎憤，罵法華經行者，徒增其無間之業耳 此其五。<br>　　貴君前聞此義，已捨念佛而信法華經，今、當又必是再還為念佛者乎？若捨法華經而作念佛者，是如高峰之石，滾落谷底；空中之雨，降落地下，須思必墮大阿鼻地獄無疑！大通結緣者之經三千塵點劫，久遠下種者之經五百塵點劫，是因遇大惡知識，捨法華經而移於念佛等之權教故也。<br>　　一家諸人似全為念佛者，故定是以念佛為勸者乎？己身所信，或亦有其道理，然、思諸人是受惡魔之法然等一類所誑惑者，須起大信心，切勿用之！大惡魔作貴僧，附於父母兄弟，為人後世成佛之障。彼等縱有何言，若為使人捨法華經之誑言，則切不可信之！<br>　　首應思量者，念佛真實得往生若有可憑之證文，則此十二年間，予稱「念佛者墮無間地獄」之言，彼不會於任何場所公開上訴，詰問予乎？誠是無憑者也！法然、善導等所書置之法門，日蓮早於十七、八歲時知之矣。彼法門不逾此際人之所言者。終結是法門不足論，彼等遂聚眾欲以勢取勝。念佛者徒黨數千萬多，日蓮祇有一人，同夥者更無一人，然而，得存活至今者，不可思議耳！<br>　　今年十一月十一日，安房國、東條松原大路，申酉時，有念佛等數百人伏伺，日蓮唯一人，隨者十人，得力者三、四人而已。敵矢如雨，殺聲如雷，弟子一人當場殺死，二人手重傷，余亦被創受擊，正以為全滅在即，而有其故乎，竟得脫險，倖存至今，益增法華經之信心。第四卷云：「而此經者，如來現在，猶多怨嫉，況滅度後」，第五卷云：「一切世間，多怨難信」。<br>　　日本國讀習法華經之人多矣。因覬覦人妻、或偷盜等而被打者雖多，為法華經故而被殺者無一人焉。是以，日本國之持經者，尚未值得此經，唯日蓮一人讀之耳！「我不愛身命，但惜無上道」是也。故、日蓮乃日本第一之法華經行者也。<br>　　若君先逝，可為梵天、帝釋、四大天王、閻魔大王等言之，乃日本第一法華經行者、日蓮法師之弟子也，當無不施關愛之事。但一度念佛，一度唱法華經，有二心而憚人言者，雖稱日蓮弟子，亦不為信乎！甚望毋貽後悔。但法華經既亦應今生，或亦得延年益壽乎！若爾，希速得晤，容面詳陳。語不盡文，文不盡意，就此擱筆。恐恐謹言。　　文永元年十二月十三日　　　　　　　　　　　　　　　　　　　日　　蓮　花押<br>　　　南條七郎大人"
		},
		{
			"_id": "295",
			"name": "藥王品得意抄",
			"context":
				"藥王品得意抄<br>　　<br>文永二年　四十四歲作<br>與上野時光妻　　　　<br>　　此藥王品之大意如次。<br>　　法華經分八卷二十八品，此藥王品是第七卷中之第二十三品。法華經第一卷有序品、方便品二品。序品是二十八品之序。由方便品至人記品之八品，正意在明二乘作佛，傍意在明菩薩凡夫之作佛。法師、寶塔、提婆、勸持、安樂之五品，說示末代凡夫修行上說八品之途徑。又、涌出品是壽量品之序。由分別功德品起之十二品，正意在於說示末代凡夫修行壽量品之途徑，傍意在說方便品等八品修行途徑。然此藥王品是說示方便品等八品，及壽量品修行途徑之品也。<br>　　此品有十譬。第一大海之譬，先略說第一之譬。此南閻浮提有二千五百河，西俱耶尼有五千河。總之，此四天下有二萬五千九百河。或有四十里乃至百里、一里、一町、一尋等之河。雖然，此諸河，其深廣總不及大海。<br>　　法華已前之華嚴經、阿含經、方等經、般若經、深密經、阿彌陀經、涅槃經、大日經、金剛頂經、蘇悉地經、密嚴經等之釋迦如來所說一切經，大日如來所說一切經，阿彌陀如來所說一切經，藥師如來所說一切經，過去、現在、未來三世諸佛所說一切經中，法華經第一也。譬諸經如大河、中河、小河等，法華經說如大海等云。<br>　　勝河之大海有十德。一、大海漸次由淺而深，河不然。二、大海不留死骸，河不然。三、大海失本名，河不然。四、大海一味，河不然。五、大海有寶等，河不然。六、大海極深，河不然。七、大海廣大無量，河不然。八、大海有大身之眾生等，河不然。九、大海有潮漲落，河不然。十、大海納大雨、大河而不盈溢，河不然。<br>　　此法華經有十德，諸經有十失。此經漸次轉深，而至五十展轉。諸經猶無其一，況二三四乃至五十展轉耶！河雖深，不及大海之淺。諸經以一字、一句、十念等，雖攝十惡五逆等之惡機，然不及一字一句之隨喜、五十展轉。此經之大海不留死骸，背法華經之謗法者，縱為極善之人，猶必捨之，況是惡人，且為謗法者耶！設雖謗諸經，而不背法華經，必可成道。設雖信一切經，而背法華經，必墮阿鼻大城。<br>　　乃至第八，大海有大身之眾生等云者，大海有摩竭大魚等大身之眾生。無間地獄縱廣八萬由旬，五逆者墮無間地獄，雖一人亦必充滿。此地獄眾生，是五逆者、大身之眾生。諸經之小河、大河中，無摩竭大魚，法華經之大海有之。<br>　　五逆者成就佛道之說，實諸經之所無。雖云諸經有之，實是未顯真實。故、深知一代聖教之天台智者大師釋云：「他經但記菩薩，不記二乘......但記善、不記惡，今經皆記」，其餘且略之。　　第二譬山。十寶山等者，山中須彌山第一。十寶山者，一雪山、二香山、三軻梨羅山、四仙聖山、五由乾陀山、六馬耳山、七尼民陀羅山、八斫伽羅山、九宿慧山、十須彌山也。前九山是如諸經之諸山。但一一有財，須彌山具眾財，勝於諸山之財。例如世間之金，不及閻浮檀金。華嚴經之法界唯心、般若之十八空、大日經之五相成身、觀經之往生，不如法華經之即身成佛為勝。<br>　　須彌山是金色，一切牛馬、人天、眾鳥等，若來依此山，必失其本色，而作金色，餘山不爾。一切諸經，如依法華經，必失其本色。例黑色之物，值日月之光而失其色者然。諸經之往生成佛等之色，如值法華經，必失其義。<br>　　第三譬月。眾星之光，不過或及半里，或一里，或八里，或十六里。月之光，照及八百餘里，眾星雖有光，不能及月。設集百千萬億乃至一四天下、三千大千、十方世界之眾星，仍不及一月之光。何況是一星，豈可及月光耶？華嚴經、阿含經、方等、般若、涅槃經、大日經、觀經等之一切經，雖為集之，亦不及法華經之一字也。<br>　　一切眾生心中之見思、塵沙、無明三惑、并十惡五逆等之業，如暗夜；華嚴經等之一切經，如闇夜之星，法華經如闇夜之月。信法華經，未深信者，如半月之照闇夜；深信者，如滿月之照闇夜。無月但有星光之夜，如強壯者、勇夫者等尚能行走，老者、婦女等，多不能行走。滿月時，雖女人、老者等，或遊宴、或訪友，行走自在也。諸經，設是菩薩或大根性之凡夫或可得道，二乘、凡夫、惡人、女人乃至末代老耄之懈怠、無戒之眾人，往生成佛不定矣。法華經不爾，二乘、惡人、女人等猶得成佛，何況菩薩、大根性之凡夫耶！又、月之曉光勝於宵夜，秋冬之光勝於春夏。法華經是較之於正像二千年，末法殊多利生。<br>　　問云：其證文如何？<br>　　答云：道理顯然也。加之，上引藥王品之下文云：「我滅度後，後五百歲中，廣宣流布，於閻浮提，無令斷絕」。此經文說，二千年後，南閻浮提，廣宣流布，是第三月譬之意也。根本傳教大師釋此意云：「正像稍過已，末法太有近。法華一乘機，今正是其時」。正法千年、像法千年時，法華經之利益，勝於諸經。雖然，正像二千年如春夏之月，於末法之秋冬，其光更勝也。<br>　　第四譬日。眾星中月出，月光雖勝星光，然、星光未全滅。日出時不僅星光全滅，月光亦為所掩。爾前如星，法華經門如月，壽量品如日。壽量品時，雖門之月，亦所不及，何況爾前之星耶！夜是星月之時，眾務不作。及曉，眾務始<br>作。爾前門，猶難離生死，至本門壽量品，生死始得離。餘六譬略之。<br>　　其外，此品尚有多譬。其中，如渡得船之譬，謂於生死大海中，爾前經是筏、是小船，由生死之此岸雖能抵達生死之彼岸，然若欲由生死大海，渡往極樂之彼岸，則無能為力矣。例世間小船，由筑紫至東，由鎌倉至江之島，雖可渡達，若往唐土，則不能達。必唐船，始能由日本國航往震旦國，而無所障。<br>　　又云：「如貧得寶」。爾前之國為貧國，爾前之人為餓鬼。法華經為寶山，人為富人。<br>　　問云：爾前是貧國之經文如何？<br>　　答云：授記品云：「如從飢國來，忽遇大王膳」。　　女人往生成佛事，經文有云：「若如來滅後，後五百歲中，若有女人，聞是經典，如說修行，於此命終，即往安樂世界，阿彌陀佛、大菩薩眾，圍繞住處，生蓮華中，寶座之上」。<br>　　問曰：此經此品，特說女人往生，有何故耶？<br>　　答曰：佛意難測，此義難決。但稍加思量，女人者眾罪之根本、破國之源也。故、內典外典多有禁之。其中，以外典論之，有三從之說。三從者，幼從父母，嫁從夫，老從子。有此三障，世間不得自在。<br>　　以內典論之，有五障。五障者，一於六道輪迴之間，不如男子得作大梵天王；二不作帝釋；三不作魔王；四不作轉輪聖王；五常留六道，不出三界作佛 超日月三昧經之文。銀色女經云：「三世諸佛眼，墮落於大地；法界諸女人，永無成佛期」。<br>　　而凡夫尚且不作虛言，賢王、聖人更不妄語。樊於期割首贈荊軻，季札懸劍於徐君之塚，此是守諾言，不妄語故也。何況聲聞、菩薩、佛耶！<br>　　佛昔作凡夫時，習小乘經，始受五戒，堅持五戒中、第四之不妄語戒。雖臨喪財奪命時，不破此戒。習大乘經時，又持十重禁戒，其十重禁戒中，第四不妄語戒，尤為堅持，無量劫中未破。依此戒力，終成佛身，三十二相中，得廣長舌相。<br>　　此舌薄廣長，或覆面，或及髮際，或至梵天。此舌上有五畫，如印文。其舌，色如赤銅，舌下二珠，甘露涌出。此不妄語戒德之所至也。佛以此舌說，三世諸佛之眼雖有落大地之期，法界女人終不作佛，一切女人無論何世，終不能作佛也。　　是以當知，受得女人之身，縱居皇后、三公之位，如何修行善根、佛道，終無益也。而此法華經藥王品，得許女人往生之事，亦是不思議也。是彼之經為妄語耶？是此經為妄語耶？必有一方為妄語也。若有一方為妄語，則一佛有二言，難信矣。<br>　　但、無量義經有「四十餘年，未顯真實」，涅槃經有「如來雖無虛妄之言，若知眾生，因虛妄說」之文，就其思之，佛說女人不得往生成佛，可聞其為妄語。由妙法華經之文：「世尊法久後，要當說真實」，及「妙法華經......皆是真實」之文以思之，佛說女人決定往生成佛之法華經文，是實語，不妄語戒也。<br>　　世間賢人，但有一子，以乖行，或有罪咎時，不得已而書「永不為我子」之誓約，或立誓言，然及其命臨終時，多復許之者。雖然，不言其非賢人，亦不言是妄語者，今佛亦復如是。<br>　　爾前四十餘年之間，菩薩得道、凡夫得道、善人男子等之得道，雖許之矣，二乘、惡人、女人等之得道未許之。或又，似為許允之事亦有矣。猶是難於決定，佛說教既經四十二年，八年間，於摩竭提國、王舍城、耆闍崛山，為說法華經時，先說無量義經。無量義經之文云：「四十餘年」。<br>　　月　日　　　　　　　　　　　　　　　　日　　蓮　花押"
		},
		{
			"_id": "296",
			"name": "覆上野遺孀女居士書",
			"context":
				"覆上野遺孀女居士書<br>（上野殿後家尼御返事）<br>文永十一年七月　五十三歲作<br>別名：地獄即寂光御書　　　<br>　　種種供養物品，敬領。<br>　　上野大人逝世後，曾自冥途有何音訊耶？願得聞之也。但、思當無之矣。若非夢中，又何能見及形容？若非幻境，何能見得者耶？定是在靈山淨土，日夜見聞此娑婆之事者乎！妻兒等是肉眼，不能見、不得聞，然須思終將聚於一所也。<br>　　生生世世結契之夫，或多於大海沙數，此度之結契方是永世可貴之夫！其故，得此夫之勸而作法華經行者，須尊之為佛也。生時是生之佛，今是死之佛，生死俱佛，即身成佛之大事法門，所云者此也。法華經第四云：「若有能持，即持佛身」。<br>　　夫云淨土、云地獄，非存於外，祇在我等之胸間耳。悟之者云佛，迷之者云凡夫。能悟之者法華經也。若爾，奉持法華經者得悟地獄即寂光也。縱於無量億歲間修行權教，若離法華經，當常在地獄也。<br>　　此事非日蓮之言，釋迦佛、多寶佛、十方分身諸佛之所定而留置者。是以，修行權教之人，如被火燒之人，又如投入火中，沈於水者更沒入淵底。未持法華經者，如在水火之中。誹謗法華經之惡知識有法然、弘法，若依恃於彼等，信阿彌陀經、大日經等，則如被火者更入火中，沈水者更沈水底，何能免於苦患耶？深陷等活、黑繩，更至無間地獄之火坑，沈淪紅蓮、大紅蓮之冰底無可疑矣！法華經第二云：「其人命終，入阿鼻獄......如是展轉，至無數劫」。<br>　　故聖靈既作法華經行者日蓮之檀那，而免於此苦。經云：「設入大火，火不能燒。若為大水所漂，稱其名號，即得淺處」，又云：「火不能燒，水不能漂」。可貴、可貴！<br>　　所詮，地獄不待外求，獄卒之鐵杖、阿防羅剎呵責之音豈有別事！此法門是甚為重要之大事，特為女居士言之。例如文殊菩薩之為龍女，說即身成佛之秘法。聞此後，須更發信心，聽得法華經法門，更為砥礪信心，方是真正之道心者。天台云：「從藍而青」。此釋之意，謂青出於藍，染之更勝於藍。法華經如藍，修行如染，愈深而愈勝也。<br>　　地獄二字是掘地之義，人死有不掘地為埋者耶？是云地獄也。燒死人之火是無間之火燄，妻兒、眷屬爭於死人之前後，是為獄卒、阿防羅剎也。妻兒等之悲泣是獄卒之聲，二尺五寸之杖是鐵杖也。馬是馬頭，牛是牛頭。穴是無間大城，八萬四千之釜是八萬四千塵勞門，出於家門是死山，孝子佇立之河邊，是三途之愛河。無待別求於外。<br>　　奉持此法華經之人則反是，地獄是寂光土，火燄是報身如來之智火，死人是法身如來，火坑是大慈悲為室之應身如來；又、杖是妙法實相之杖，三途愛河是生死即涅槃之大海，死山是煩惱即菩提之重山。須知其如是，有得於心。即身成佛者、開佛知見者，是悟於此而開啟之者。提婆達多開阿鼻獄為寂光極樂，龍女之即身成佛亦不外於此也。逆即是順之法華經故也。此是「妙」一字之功德也。　　龍樹菩薩云：「譬如大藥師，能變毒為藥」。妙樂大師云：「豈離伽耶，別求常寂。非寂光外，別有娑婆」，又云：「實相必諸法，諸法必十如。十如必十界，十界必身土」。法華經云：「諸法實相......本末究竟等」，壽量品云：「我實成佛已來，無量無邊」。此經文所稱之我，是十界也。既是十界本有之佛，故住於淨土。方便品云：「是法住法位，世間相常住」。生死乃世間之常、三世常恆之相，不須悲歎，不須驚畏。「相」之一字是八相，八相不出生死二字，如此悟者，云法華經行者之即身成佛也。<br>　　故聖靈既為此經行者，即身成佛無疑。毋長為歎息可也。又、歎息亦是凡夫之常理，雖聖人猶所不免。釋迦佛入滅時，諸大弟子等有悟之歎，在示凡夫之所為歟。<br>　　總之、總之，追善供養須盡心勉力為之。古德之言：「心地持九識，修行於六識」，實是至理。此文，書出日蓮秘藏法門，秘之、秘之！惶恐、惶恐。<br>　　七月十一日　　　　　　　　　　　　　　日　　蓮　花押<br>　　　覆上野遺孀女居士"
		},
		{
			"_id": "297",
			"name": "覆上野書其一",
			"context":
				"覆上野書其一<br>（上野殿御返事）<br>文永十一年七月　五十三歲作<br>別名：亡父追善御書　　　　<br>　　鵝目十串、海苔二帖、薑二十束，敬領矣。<br>　　前在鎌倉，雖匆匆一面，君至今未有忘懷，不勝喜悅！若是故上野大人健在，當常得有共法話之時歟？如是歎息思念之間，見故人遺留之年輕愛子，英姿煥發，貌如其父，且心善良，乃父遺風宛在，欣慰難言。聞得故上野大人以法華經而作佛，故遠往瞻墓。<br>　　又此番厚意供養，心感無已。今年飢饉中，初入此山中，樹下敷木葉為栖，請為思量可也。近時讀經之一分，已奉申回向於故上野大人。善哉！能有佳兒者，何其幸也，感淚難禁。妙莊嚴王之向佛，是得二子之導。彼王是惡人，故上野大人是善人，不似於彼也。南無妙法蓮華經、南無妙法蓮華經。<br>　　七月二十六日　　　　　　　　　　　　　日　　蓮　花押<br>　　　敬覆　<br>　　　不必輕易為人言之。公子少年有為，故為道也。"
		},
		{
			"_id": "298",
			"name": "覆上野書其二",
			"context":
				"覆上野書其二<br>（上野殿御返事）<br>文永十一年十一月　五十三歲作<br>與南條七郎次郎　　　　　　　<br>別名：土餅供養御書　　　　　<br>　　清酒二筒、柑子一籠、蒟蒻十枚、山芋一籠、牛蒡一束，種種物品送達。<br>　　德勝、無勝二童子以沙餅供養於佛，作閻浮提三分之一之主，所謂阿育大王是也。儒童菩薩以五莖蓮華供養於錠光佛而作佛，即今之教主釋尊是也。法華經第四云：「有人求佛道，而於一劫中，合掌在我前，以無數偈讚。由是讚佛故，得無量功德。歎美持經者，其福復過彼」。文意是謂，較於一中劫間，供養於佛，不如於末代惡世中，供養極為人所憎之法華經行者，功德猶勝。若疑此是誰人作此僻言者，是乃教主釋尊之親言也。信乎、疑乎？請自斷之。<br>　　佛舌或覆面，或覆三千大千世界，或上達色究竟天，過去遠遠劫已來，無有一言之妄語故。是以，經云：「須彌山可頹，大地可顛覆，佛無妄語」。日雖由西出，大海之潮雖無漲退，佛言總無誤也。其上，此法華經勝於他經故，多寶佛亦證明，諸佛亦舌抵梵天，一字一點，無有妄語耶！<br>　　加之，公子幼小，故親父雖為武士，尊崇法華經之心強盛故，聞得臨終正念。繼親之跡，復於此經深致崇信，故聖靈必為含笑於泉下者乎！倘仍在世，其喜悅又當如何耶？<br>　　持此經之諸人，雖係他人，猶得同往靈山，何況故聖靈與公子同信法華經，必得同生一處也。「為何他人有至五十、六十，與親同作白髮之人者，而我於少年，父即見背，未曾多受教訓耶」？推量公子之心，淚水難禁。<br>　　日蓮欲為日本國之助，此心甚深，而日本國、上下萬人，是其國必亡故乎？不僅不用日蓮，且作種種怨敵。日蓮力既不及，遂隱跡山林。聞得大蒙古國來攻，因思昔所陳之事，倘早見用，何至有今日，誠是可憐！思及即將同於壹岐、對馬之眾人，亦是淚水難禁。<br>　　念佛宗是亡國之惡法。此番戰事，眾多是自害者。有名善導之愚癡法師，始為弘揚，而以自害了結。故多誦念佛，則自害之心出現。<br>　　言禪宗，現時之持齋法師等，是天魔之所為，稱教外別傳，無神無佛，是狂迷之惡法也。<br>　　言真言宗，本為下劣之經，誑惑國人稱勝於法華經等，多人作大師僧正等，幾已充滿日本國，上自一人，全來稽首。此是第一邪事，由昔自今，少有人知其妄。但有傳教大師知之，然未詳言。日蓮粗知其事。後白河法皇之受攻於太政居士，隱岐法王之敗於鎌倉，皆由真言惡法之故。漢土受傳此法，玄宗皇帝亡滅。此惡法下來鎌倉，現正流行。僧正法印等是也。若以此等諸人作降敵之祈禱，百日之戰，縮短為十日。十日之戰，將不能持及一日，而遂敗北歟！<br>　　此非今日始作言者，二十餘年間，不惜高聲呼喚者，正是此事。慎之、慎之！此文所言至為重要，務望多使人代讀而聞之。若有人謗我日蓮一門，原亦未將彼等置於眼中也。恐恐謹言。<br>　　文永十一年 太歲甲戌十一月十一日　　　　　　　日　　蓮　花押<br>　　　覆南條七郎次郎大人"
		},
		{
			"_id": "299",
			"name": "開目抄上",
			"context":
				"開目抄上<br>開目抄　上　　<br>文永九年二月　五十一歲作<br>與門下一同　於佐渡塚原　<br>　　夫一切眾生尊敬者有三，所謂主、師、親是也。學習者亦有三，所謂儒、外、內是也。<br>　　儒家崇敬三皇、五帝、三王，號之為天尊，是諸臣頭目、萬民橋梁。三皇以前不知父，人皆同禽獸。五帝以後，始知父母而致孝。重華敬頑愚之父，沛公作帝而拜太公，武王造西伯之木像，丁蘭刻母之容顏，皆是孝之楷模。比干見殷世將亡，諫帝而喪身，弘演納懿公之肝於己腹而死，皆是忠之楷模。尹壽為堯王之師，務成為舜王之師，太公望為文王之師，老子為孔子之師，號稱四聖，天尊低首，萬民合掌。此等聖人有三墳、五典、三史等三千餘卷之書，所詮不出三玄。三玄者：一有玄，周公等立之；二無玄，老子等；三亦有亦無等，莊子之玄是也。玄者，黑也。若問父母未生以前，或云生自元氣，或云貴賤、苦樂、是非、得失等，皆出於自然。<br>　　雖巧立如斯，猶未識過去未來之一分。玄者，黑也、幽也，名為玄者，似僅知現世。故於現世立仁義以教人守身安國，違之者則族滅家亡云。<br>　　此等賢聖之人，雖名聖人，不知過去，猶如凡夫不自見其背；不識未來，猶如盲人不見前。但於現世治家教孝，堅行五常，受敬朋輩，名播於國，賢王召之，或以為臣，或尊為師，或讓其位，諸天護守。所謂周武王得五老之來仕，後漢光武有二十八宿降為二十八將者，此之例也。然而，既不知過去、未來，不能為福於父母、主君、師匠之後世，仍是不知恩者也，非真正之賢聖。孔子稱此土無賢聖，西方有佛圖者，此聖人也。以外典為佛法初門，此之謂也。教禮樂等，至內典傳來，為易解於戒定慧，乃教王臣以定尊卑，教事親以揚孝道，教尊師以使歸依。妙樂大師云：「佛教流化，實賴於茲。禮樂前驅，真道後啟」。天台云：「金光明經云：『一切世間，所有善論，皆因此經。若深識世法，即是佛法』」。止觀云：「我遣三聖，化彼真丹」。弘決云：「清淨法行經云：『月光菩薩，彼稱顏回。光淨菩薩，彼稱仲尼。迦葉菩薩，彼稱老子。天竺指此震旦為彼』」。<br>　　次言月氏外道，有三目八臂之摩醯首羅天及毘紐天，號稱是一切眾生之慈父、悲母及天尊、主君。迦毘羅、漚樓僧佉、勒娑婆，此三人名為三仙。此等是佛前八百年前後之仙人。三仙所說，號四韋陀，有六萬藏。及至佛出世時，六師外道，習傳此外經，成五天竺之王師，其支流多至九十五、六。一一流派既多，我慢之幢，高踰非想天；執心之堅，超過金石。其見之深巧，非儒家之所及。或照見過去二生、三生乃至七生、八萬劫，又兼知未來八萬劫。其所說法門之極理，或因中有果，或因中無果，或因中亦有果、亦無果等。此是外道極理。<br>　　所謂善外道，持五戒、十善戒等，修有漏禪定，上窮色、無色之天，以上界為涅槃，如屈步蟲之力爭向上，至非想天墮返三惡道，無一人留於天者。而猶謂登天之極者，永不下返。各各堅執自師之義故，或冬寒一日三浴於恆河，或拔髮毛，或投身山岩，或以火炙身，或燒五體，或裸身，或殺多馬祈福，或燒草木，或禮一切樹木。此等邪義，不知其數。事師恭敬，如諸天之敬帝釋，諸臣之拜皇帝。而外道之法九十五種，無論善惡，無有一人得離生死。從善師者，歷二生、三生等而墮惡道；從惡師者，於順次生墮惡道。外道之所詮，即以入內道為重要。或有外道云：「千年以後，佛出世」，或有外道云：「百年以後，佛出世」。大涅槃經云：「一切世間、外道經書，皆是佛說，非外道說」。法華經云：「示眾有三毒，又現邪見相，我弟子如是，方便度眾生」。<br>　　三者大覺世尊，乃是此一切眾生之大導師、大眼目、大橋梁、大船師、大福田等。外典、外道之四聖三仙，雖名為聖，實仍是三惑未斷之凡夫；雖名為賢，實如不辨因果之嬰兒。以彼為船，能渡生死之大海乎？以彼為橋，難出六道之迷津。而我之大師，已踰變易，何況分段之生死乎！已斷元品無明之根本，何況見思枝葉之粗惑乎！<br>　　此佛陀三十成道，至八十入滅之五十年間，所說一代聖教，一字一句，皆真言也。一文一偈，都無妄語。外典、外道之聖賢，其言不誤，與心無違，更何況佛陀是歷無量曠劫不妄語之人！其一代五十餘年之說教，對外典、外道而言，是大乘、大人之實語也。由初成道之始，至泥洹之夕，所說皆是真實。<br>　　但入佛教，五十餘年諸經、八萬法藏，讅之有小乘、大乘、權經、實經，又有顯教、密教、輭語、粗語、實語、妄語、正見、邪見之種種差別。唯有法華經，方是教主釋尊之正言，三世十方諸佛之真言。大覺世尊自指四十餘年之間，所說恆河諸經「未顯真實」，而謂八年法華「要當說真實」。於時，乃有多寶佛自大地出現，證明「皆是真實」。分身諸佛來集，長舌上達梵天。此言赫赫明明，明勝晴天之日，光如夜中滿月，須是仰而信之、伏而懷之！<br>　　但此經有二箇大事。俱舍宗、成實宗、律宗、法相宗、三論宗等，併其名亦不知；華嚴宗、真言宗之二宗，則偷盜之以為自宗之奧義。一念三千法門，但唯秘沈於法華經本門壽量品之文底。龍樹、天親雖知之，尚未拾取，唯我天台智者懷之。<br>　　一念三千始於十界互具。法相與三論，立八界而不知十界，更無論於互具矣！俱舍、成實、律宗等，依阿含經，明六界而不知四界，云「十方唯有一佛」而不明「一方有佛」，不說「一切有情，悉有佛性」，一人之佛性猶所不許。而後世律宗、成實宗等之云「十方有佛」、「有佛性」者，是佛滅後，其人師等，偷盜大乘之義，以入自宗之故。<br>　　例如外典、外道。其出在佛前者，執見尚淺，而佛後之外道，見聞佛教，識得自宗之非，巧心出現，盜取佛教，以飾自宗，邪見彌深。附佛教、學佛法成等是也。又、外典亦如是，佛法未渡漢土以前，儒家、道家，渾渾如赤子，不免稚拙。後漢以後，釋教渡來，論議之餘，流布日廣，釋教僧侶，因破戒故，或還俗回家，或隨順俗心，盜取釋教，入儒道內。止觀第五云：「今世多有，惡魔比丘，退戒還家，懼畏驅策，更越濟道士。復邀名利，誇談莊老；以佛法義，偷安邪典；押高就下，摧尊入卑，概令平等」。弘云：「作比丘身，破滅佛法。若退戒還家，如衛元嵩等，即以在家身，破壞佛法......此人偷竊正教，助添邪典......押高等者......以道士心為二教概，使邪正等，義無是理。曾入佛法，偷正助邪，押八萬十二之高，就五千二篇之下，用釋彼典邪鄙之教，名摧尊入卑」，見此釋可明上意也。<br>　　佛教亦如是。後漢永平，佛法渡漢土，邪典破而內典立；內典生南三北七之異執，如蘭菊之歧立。然為陳隋智者大師擊破，佛法再濟群類。其後，法相宗、真言宗自天竺來渡，華嚴宗繼出。此等各宗之內，法相宗一向與天台對敵，法門水火。然，玄奘三藏、慈恩大師，詳究天台釋論後，似已有棄邪之意，雖未能捨離自宗，然其心可見歸伏于天台。華嚴宗、真言宗，本為權經、權宗，善無畏三藏、金剛智三藏，盜天台一念三千之義，以為自宗肝心，其上加印、真言，遂有超過之心。不知其底細之學者等，竟以為天竺大日經早有一念三千法門。華嚴宗是澄觀時，於華嚴經「心如工畫師」之文，偷移天台一念三千之法門，人不識耳！<br>　　日本我朝華嚴等六宗，在天台、真言以前渡來，華嚴、三論、法相，諍論如水火。傳教大師出於此國，不僅破六宗邪見，更顯說真言宗盜取天台法華經之理，以為自宗之極。傳教大師棄各宗人師之異執，專置經文於前而為責究時，六宗高德八人、十二人、十四人、三百餘人及弘法大師等均為破折，日本國無有一人不歸伏於天台宗者。南都、東寺、日本一州之山寺，皆成為叡山之末寺。又、漢土諸宗元祖，歸伏天台，而得免於謗法之失，亦顯於世。<br>　　其後，世衰智淺，天台深義失習，他宗執心漸見強盛，六宗、七宗反居上風，天台宗力弱，終不及六宗、七宗等。復為本不足道之禪宗、淨土宗所貶，其始，檀那信徒漸移於邪宗，最後，仰為天台宗之碩德者，亦皆墜落為助彼邪宗。其間，六宗、八宗田畝、領地全面喪失，正法盡滅。天照太神、正八幡、山王等諸守護之諸大善神不得嘗於法味、去國之故，惡鬼得便，國土將破！<br>　　至此，余以愚見，試觀前四十餘年與後八年之相違，其間實多有所異，其中見允於世間學者，且我身以為然者，是為二乘作佛、久遠實成。<br>　　拜見法華經現文，舍利弗是華光如來，迦葉是光明如來，須菩提是名相如來，迦旃延是閻浮那提金光如來，目連是多摩羅跋栴檀香佛，富樓那是法明如來，阿難是山海慧自在通王佛，羅睺羅是蹈七寶華如來，五百七百是普明如來，學無學二千人是寶相如來，摩訶波闍波提比丘尼、耶輸多羅比丘尼等，是一切眾生喜見如來、具足千萬光相如來等。拜見法華經，此等諸人似均極見尊榮，然若披讀爾前諸經，則多見使人掃興。其故，佛世尊是實語之人，故號聖人、大人；外典、外道中，其名為賢人、聖人、天仙者，無不實語。何況勝於此等諸人為第一之世尊，尊稱大人者，焉有不說實語之理。然此大人自稱：「唯以一大事因緣故，出現於世」，又說：「未顯真實」、「世尊法久後，要當說真實」、「正直捨方便」。而多寶佛加以證明，分身諸佛出舌，乃至說舍利弗未來當作華光如來，迦葉當作光明如來，誰敢置疑！<br>　　然而，爾前諸經亦當是佛陀實語。大方廣佛華嚴經云：「如來智慧，大藥王樹，唯除二處，不能為作，生長利益。所謂二乘，墮於無為，廣大深坑，及壞善根，非器眾生，溺大邪見、貪愛之水」。此經文意，謂雪山有大樹，名無盡根，號大藥王樹，是閻浮提諸木中之大王。此樹高十六萬八千由旬，一閻浮提中一切草木，隨此樹之生根，枝葉華，而開華結。此樹譬佛之佛性，一切眾生譬一切草木。此大樹祇是不生長於火坑及水輪之中，二乘之心譬火坑，一闡提人之心譬水輪。乃是說二乘永不作佛之經文也。<br>　　大集經云：「有二種人，必死不治。畢竟不能，知恩報恩。一者聲聞，二者緣覺......譬如有人，墜墮深坑，是人不能，自利利他，聲聞緣覺，亦復如是。墮解脫坑，不能自利，及以利他」。外典三千餘卷，所詮有二，所謂孝、忠是也。又、忠出於孝之家。孝者高也，天雖高，不如孝高。又、孝者厚也，地雖厚，不如孝厚。聖賢二類，出於孝子之家，更何況學佛法之人，豈可不知恩報恩！佛弟子者，必知四恩，而盡知恩報恩之誠。更無待說舍利弗、迦葉等二乘，當是持具二百五十戒，三千威儀，修味、淨、無漏之三靜慮，究極阿含經，斷盡三界之見思，得為知恩報恩之模範才是。然而，世尊說：「定是不知恩之人」。其故，出父母之家，而為出家之身，必應思所以濟度父母。而二乘，但謂自身已解脫，卻缺利他之行。縱或有少許利他，而置父母於永不成佛之道，反成不知恩者。<br>　　維摩經云：「維摩詰又問文殊師利：何等為如來種？答曰：一切塵勞之疇，為如來種，雖以五無間具，猶能發此大道意」，又云：「譬如族姓子，高原陸土，不生青蓮芙蓉蘅華，卑濕污田，乃生此華」，又云：「已得阿羅漢，為應真者，終不能復起道意，而具佛法也。如根敗之士，其於五樂，不能復利」。文意謂，貪瞋癡之三毒，能為佛種，弒父等之五逆罪，能為佛種，高原陸土，可生青蓮華，而二乘絕不能成佛。此意是以二乘之諸善與凡夫之惡相對，凡夫之惡，猶能成佛，而二乘之善，成不得佛。諸小乘經，誡惡獎善，而在此經，斥二乘之善，獎凡夫之惡。恰如不是佛經，翻似外道法門，終結還是二乘永不成佛為有力之決定乎！<br>　　方等陀羅尼經云：「文殊師利語舍利弗......猶如枯樹，更生華不？亦如山水，還本處不？折石還合不？焦種生芽不？舍利弗言：不也。文殊言：若不可得，云何問我，得菩提記，心生歡喜」？文意謂，枯木不華，山水不復還山，破石不再合，焦種不生，二乘正如此，佛種已焦。<br>　　大品般若經云：「諸天子！今未發三菩提心者，應當發。若入聲聞正位，是人不能發三菩提心。何以故？為生死作障隔故」。文意是，二乘不起菩提心，我不隨喜；諸天起菩提心，我則隨喜。首楞嚴經云：「五逆罪人，聞是首楞嚴三昧，發阿耨多羅菩提心......還得作佛。世尊！漏盡阿羅漢，猶如破器，永不堪任，受是三昧」。淨名經云：「其施汝者，不名福田。供養汝者，墮三惡道」。文意謂，供養迦葉、舍利弗等聖僧之人天等，必墮三惡道。此等聖僧，除佛以外，都以為是人天眼目、一切眾生導師。可是，在多次人天大會之中，幾度如此宣說，實在出於意料。所詮，寧非欲責我弟子置於死地者乎！<br>　　此外，尚舉牛驢二乳、瓦器金器、螢火日光等無量譬喻，呵責二乘。不祇一言二言、一日二日、一月二月、一年二年、一經二經，四十餘年之間，於無量無邊諸經，無量大會諸人，從無一言允之，有者，呵責而已。世尊是不妄語者也，我知、人知，天知、地知，不祇一人、二人，百千萬人、三界諸天、龍神、阿修羅，及五天、四洲、六欲、色、無色、十方世界，雲集之人天、二乘、大菩薩等，皆所知也，亦皆所聞。各各還國，彼等一一於其自國，宣說娑婆世界之釋尊說法，十方無邊世界一切眾生，無一不知，迦葉、舍利弗等是永不成佛者，供養為惡。<br>　　而後八年至法華經，忽然翻悔，佛說二乘作佛，人天大會能得信仰乎？不但不能信仰，更進而對先後諸經產生疑網，而以為五十餘年之說教，皆屬虛妄矣！如是，乃有「四十餘年，未顯真實」等之經文乎？然、或竟是天魔幻作佛陀，後八年說經者乎？生此疑網時，又煞有介事，明說劫、國、名號，定二乘成佛之國，記劫併定所化之弟子。是教主釋尊所說，前後已成二言，云自語相違者此也。故、外道之笑佛陀為大妄語者，正以此故。　　人天大會，頗感拂興間，爾時，東方寶淨世界之多寶如來，乘高五百由旬、廣二百五十由旬之大七寶塔，於教主釋尊受人天大會自語相違之責，左說右說，亦不能盡除疑慮，正感難於處理時，從佛前大地涌現，昇上虛空，宛如黑夜之忽見明月出於東山。七寶之塔，掛在虛空，下不著地，上不及天，懸於空中。寶塔之中，有梵音聲出，作證明云：「爾時寶塔中，出大音聲歎言：善哉、善哉！釋迦牟尼世尊，能以平等大慧，教菩薩法，佛所護念，妙法華經，為大眾說。如是、如是！釋迦牟尼世尊，如所說者，皆是真實」。又云：「爾時世尊，於文殊師利等，無量百千萬億，舊住娑婆世界菩薩......人非人等，一切眾前，現大神力。出廣長舌，上至梵世；一切毛孔......十方世界，眾寶樹下，師子座上諸佛，亦復如是，出廣長舌，放無量光」。又云：「令十方來，諸分身佛，各還本土......多寶佛塔，還可如故」。<br>　　大覺世尊初成道時，諸佛現十方，慰諭釋尊，更遣諸大菩薩。般若經時，釋尊長舌蔽三千，千佛現十方。金光明經有：四方四佛現。阿彌陀經有：六方諸佛，舌蔽三千。大集經有：十方諸佛、菩薩集大寶坊。此等儀式與法華經對照觀之，法華殊勝，是黃石與黃金、白雲與白山、白冰與銀鏡、黑色與青色之比；然，翳眼者、眇目者、一眼者、邪眼者不能辨之。華嚴經無先後之經，自無佛語相違之理，何招來大疑。大集經、大品經、金光明經、阿彌陀經等，為彈呵諸小乘經之二乘，說十方淨土，令凡夫菩薩欣慕，厭煩二乘。<br>　　小乘經與諸大乘經因有一分相違，或佛現十方，或召大菩薩於十方，或示十方世界亦說此經之由，或十方諸佛來集，或說釋尊舌蔽三千，或說諸佛伸舌之由。此祇是為打破諸小乘經之「十方世界，唯有一佛」之思想，尚不及法華經，發生與先後諸大乘經之相違，令舍利弗等諸聲聞、大菩薩、人、天等，生起「將非魔作佛」之大疑。而華嚴、法相、三論、真言、念佛等翳眼之輩，偏以為彼等諸經與法華經相同，誠是拙眼矣！<br>　　但在世時，亦有捨四十餘年，而就法華經者。然佛滅後，披閱經文而真能信受者，實為難事。首先第一是，爾前諸經多言，法華經僅一言。爾前諸經是多經，法華經祇一經。彼等諸經是多年，法華經為八年。佛是大妄語人，永不可信。不信中勉求其信，寧可信爾前諸經，法華經永不可信也。當世似皆有信法華經，然非真信法華經也。其故，若人說法華經與大日經、或法華經與華嚴經、或法華經與阿彌陀經如一者，則歡喜歸依之；若人說其各別，則不信用，縱有信用者，料非本意也。<br>　　日蓮云，佛法傳來日本已七百餘年，解讀法華經者，祇得傳教大師一人而已，如此說法，人皆不信。但、法華經云：「若接須彌，擲置他方，無數佛土，亦未為難......若佛滅後，於惡世中，能說此經，是則為難」！日蓮之強義，與經文符合。法華經流通分之涅槃經有：「末代濁世，謗法者如十方地土，正法者如爪上土」之說，其意如何？是日本諸人為爪上土，日蓮為十方土乎？須善思之！　　<br>　　賢王之世，道理為勝；愚主之世，非道居先。須知聖人之世，法華經之實義，必獲彰顯。此法門，迹門與爾前相對，似覺爾前強。然若真是爾前強，則舍利弗等之諸二乘，將永不能作佛。寧不傷嘆！　　第二、教主釋尊，於住劫第九減、人壽百歲之時，為師子頰王之孫，淨飯王嫡子，童子悉達太子，一切義成就菩薩是也。十九歲出家，三十成道之世尊，始於寂滅道場，示現實報華王之儀式，說十玄、六相、法界圓融、頓極微妙大法，十方諸佛顯現，一切菩薩雲集。無論就土、機、諸佛、始言，應無秘大法而不說之理。是以，經文有：「顯現自在力，演說圓滿經」。一部六十卷，不遺一字一點，悉是圓滿經。譬如如意寶珠，一珠同共無量珠；一珠盡雨萬寶，萬珠亦盡萬寶。華嚴經之一字、萬字，但同事也。「心佛及眾生」之文，不僅為華嚴宗之肝心，更為法相、三論、真言、天台之肝要。如此尊貴之經，一事亦不應有所隱蔽。<br>　　然而，指說二乘闡提不成佛，寧非明珠有疵，又說始成正覺，見於三處，獨隱而未說久遠實成之壽量品，豈非破珠、翳月與蝕日乎！不可思議也。阿含、方等、般若、大日經等，是佛說，雖然可貴，若與華嚴經相對，不足道也。故、彼經之所秘者，此等諸經中自無說及之理。是以，雜阿含經云：「初成道」。大集經云：「如來成道，始十六年」。淨名經云：「始坐佛樹、力降魔」。大日經云：「我昔坐道場」。仁王般若經云：「二十九年」。<br>　　此等不足言也。驚人耳目者，乃於無量義經，舉述華嚴經之唯心法界，方等、般若經之海印三昧、混同無二等大法，或說是「未顯真實」，或說是「歷劫修行」，如此施予破折之經亦說：「我先道場，菩提樹下，端坐六年，得成阿耨多羅三藐三菩提」，與初成道華嚴經「始成」之文如出一轍。此不免啟人疑惑之處，乃此既是法華經序分，不能觸及正宗分之法門故也。但何以既至法華經正宗分，說略開三、廣開三之時，既說：「唯佛與佛，乃能究盡，諸法實相」等，又說：「世尊法久後」等，及「正直捨方便」等，而多寶佛亦指迹門八品，證明「皆是真實」，還有何事可隱蔽？<br>　　然而，竟有久遠壽量秘而不宣，仍說：「我始坐道場，觀樹亦經行」。是誠最為第一之大不思議事。如此直至彌勒菩薩於涌出品中，指四十餘年未見，而今見之大菩薩，請教釋尊蒙釋示為「爾乃教化之，令初發道心」，更質疑云：「如來為太子時，出於釋宮，去伽耶城不遠，坐於道場，得成阿耨多羅三藐三菩提。從是已來，始過四十餘年，世尊云何於此少時，大作佛事」。教主釋尊，為除此等大疑乃說壽量品，而舉爾前、門所說者謂：「一切世間，天人及阿修羅，皆謂今釋迦牟尼佛，出釋氏宮，去伽耶城不遠，坐於道場，得阿耨多羅三藐三菩提」。而正對此疑，答云：「然、善男子！我實成佛已來，無量無邊，百千萬億、那由佗劫」。華嚴乃至般若、大日經等，不僅隱匿二乘作佛，更秘而未說久遠實成。<br>　　此等諸經有二種之失。其一「存行布故，仍未開權」，隱迹門之一念三千。其二「言始成故，尚未發迹」，隱本門之久遠。此二大法門是一代綱骨、一切經之心髓。迹門方便品說一念三千、二乘作佛，爾前二種之失，得脫其一矣！雖然，猶未發迹顯本，亦未顯真實之一念三千，二乘作佛亦不定，如見水中之月，如無根之草浮於水。至本門，既破始成正覺，則四教之果破。既破四教之果，則四教之因破。打破爾前迹門十界因果，說顯本門十界因果，是即本因本果之法門也。九界亦具於無始之佛界，佛界亦備於無始之九界，是乃真實之十界互具、百界千如、一念三千也。<br>　　如是回顧華嚴經之台上十方，阿含經之小釋迦，方等、般若、金光明經、阿彌陀經、大日經等之權佛等，祇是此壽量之佛，其天月幻影，隨器之大小而浮現者而已。諸宗學者近迷自宗，遠不識法華經壽量品，以水中之月想為實月，或有欲入水中取月者，或有欲以繩縛月者矣！天台言：「不識天月，但觀池月」。<br>　　日蓮案云，二乘作佛，人猶以為爾前強，久遠實成則更不可比擬，爾前為強矣！其故，爾前與法華相對，爾前猶強，不僅爾前，即迹門十四品，一向與爾前所說相同。而本門十四品中，除涌出、壽量二品外，皆存始成之義。雙林最後之大般涅槃經四十卷，及其外之法華前後諸大乘經，雖無有一字一句不說法身之無始、無終者，然未說及應身、報身之顯本。如何令盡棄廣博之爾前、本迹、涅槃等諸大乘經，而唯涌出、壽量二品是信乎？<br>　　故有名法相宗之宗者，西天佛滅後九百年，有稱無著菩薩之大論師，夜登都率內院，與彌勒菩薩對面，開一代聖教之不解；晝則在阿輸舍國，弘法相之法門。其弟子有世親、護法、難陀、戒賢等大論師。戒日大王低首，五天竺之人傾心，悉來歸依。尸那國玄奘三藏，至月氏十七年，足跡遍印度一百三十餘國，盡棄諸宗，獨傳此宗歸漢土，授賢王之太宗皇帝，得肪、尚、光、基等弟子，弘於大慈恩寺及三百六十餘地。<br>　　日本國，人王三十七代、孝德天皇御宇，道慈、道昭等傳習之，崇建山階寺，為三國第一之宗。此宗云，始自華嚴經，終至法華、涅槃經，無性有情與決定性之二乘，永不作佛。佛語無二言，一度定其永不作佛，縱日月墮地、大地翻覆，永無改變。是以，法華經、涅槃經中，決無指說為爾前諸經所嫌棄之無性有情、決定性有成佛之理。請閉目思之！如決定性、無性有情於法華經、涅槃經真得成佛，則如無著、世親等之大論師，玄奘、慈恩等之三藏人師，豈有未得聞見之理？豈有不載於論著之理？豈有信而不傳之理？能不問於彌勒菩薩乎？汝雖似依法華經之文，實則信受天台、妙樂、傳教之僻見，持彼之見，以讀經文，故見法華經與爾前經，違如水火矣！<br>　　華嚴宗、真言宗，非法相、三論之所可比擬，乃超過之宗。二乘作佛、久遠實成，不限于法華經，華嚴經、大日經分明有之。華嚴宗之杜順、智儼、法藏、澄觀，真言宗之善無畏、金剛智、不空等，其地位之高，遠超過天台、傳教。加以，善無畏等，一絲不亂，相承自大日如來。此等是佛、菩薩權化之人，何可有誤。華嚴經有：「或見釋迦成佛道已，經不可思議劫」，大日經有：「我一切本初」。久遠實成之說，何但限于壽量品。<br>　　譬如井底之蛙，不見大海，鄉鄙之人，不識京洛。汝但見壽量一品，不識華嚴、大日經等諸經。更者，月氏、尸那、新羅、百濟等，可曾一同說二乘作佛、久遠實成祇限于法華經者乎？是以，雖云八年之經與四十餘年諸經相違，及先判、後判之中應取後判，然猶以爾前為強者焉。<br>　　又、但在世時作此想者猶有可說，而於滅後之論師、人師，竟亦多以爾前為強，是可見法華經難信矣！世愈近末法，聖賢愈遠，迷者愈多，世間淺事，猶不免多誤，更何況出世深法，能免于不誤者幾希！<br>　　以犢子、方廣之聰敏，猶誤於大小乘經；以無垢、摩沓之利根，猶失辨於權實二教。正法一千年間，時近在世，地在月氏之內已是如此，更何況尸那、日本等，地遠音異，人是鈍根，壽命日短，貪瞋癡倍增。佛去世日久，佛經皆錯亂，誰之智解為正？佛涅槃經記云：「末法時，正法者少如爪上土，謗法者多於十方土」。法滅盡經云：「謗法者恆河沙，正法者一二小石」。千年、五百年中，正法之人難得一見。依世間之罪墮惡道者，如爪上土；依佛法墮惡道者，如十方土。墮惡道者，僧多于俗，尼多於女。<br>　　日蓮案之云，世入末代二百餘年，受生邊土，既是下賤，更是貧道之身。輪迴六趣之間，生作人天大王，君臨萬民，如大風之吹小樹枝，其時既未成佛；修成大小乘經外凡、內凡之大菩薩，經一劫、二劫、無量劫，立菩薩行，即將入不退位時，墮於強盛惡緣，亦未得成佛。不知可是大通結緣之第三類，在世時遺漏者乎？久遠五百退轉，直來至今者乎？修行法華經途中，遭受無數世間惡緣、王難、外道之難、小乘經之難，忍耐渡過，而今乃對權大乘、實大乘經似深有造詣，如道綽、善導、法然等為惡魔入其身者，深讚法華經，而貶下眾生機根，立「理深解微」，說「未有一人得者」、「千中無一」等，被欺誑者於無量生之間，受恆河沙度欺誑，而墮於權經，復由權經墮小乘經、墮外道、外典，結局墮於惡道，此余所深知。日本國中知此者，祇日蓮一人而已。<br>　　一言說此者，必將招來父母、兄弟、師匠甚至國主之王難。不說，又似有失慈悲，思維二邊俱難，合法華經、涅槃經以觀之，不說，今生雖無事，後世必墮無間地獄；說之，三障四魔必然競起。知之矣。二邊之中，應說者也！然俟王難等出來時而退轉，不如自始即斷此念，踟躕之間，忽憶及寶塔品之六難九易。如我等之小力者，雖能投擲須彌山；如我等之無通者，雖能負乾草過劫火而不燒；如我等之無智者，雖能記誦恆沙諸經，而在末代持法華經之一句一偈則甚為難也，正是說此。此度，發強盛之菩提心，誓願決不退轉！<br>　　說此法門，既已二十餘年，其間日日、月月、年年，禍難相尋。小難不知其數，大難凡四度，二度暫不提，王難即有二度，此度更危及身命。弟子、施主固不待論，即偶來聽聞佛法之俗眾，亦遭重科，一如處置謀反者然。<br>　　法華經第四云：「而此經者，如來現在，猶多怨嫉，況滅度後」。第二云：「見有讀誦、書持經者，輕賤憎嫉，而懷結恨」。第五云：「一切世間，多怨難信」，又云：「有諸無智人，惡口罵詈等」，又云：「向國王大臣，婆羅門居士，誹謗說我惡，謂是邪見人」，又云：「數數見擯出」，又云：「杖木瓦石，而打擲之」。涅槃經云：「爾時多有，無量外道，和合共往，摩訶陀王、阿闍世所......今者唯有，一大惡人，瞿曇沙門......一切世間惡人，為利養故，往集其所，而為眷屬，不能修善。呪術力故，調伏迦葉，及舍利弗、目犍連」。天台云：「何況未來！理在難化也」。妙樂云：「障未除者為怨，不喜聞者名嫉」，謂南三北七之十師，漢土無量學者，怨敵天台。<br>　　德一云：「拙哉、智公！汝是誰弟子？以不足三寸舌根，而謗覆面舌之所說」。東春云：「問在世時，許多怨嫉，佛滅度後，說此經時，何故亦多留難耶？答云：如俗言良藥苦口，此經廢五乘之異執，立一極之玄宗故，斥凡呵聖，排大破小，銘天魔為毒蟲，說外道為惡鬼，貶執小為貧賤，挫菩薩為新學，故天魔惡聞，外道逆耳，二乘驚怪，菩薩怯行。如此之徒，悉為留難，『多怨嫉』言，豈可虛哉」！顯戒論云：「僧統奏曰：西夏有鬼辯婆羅門，東土有吐巧言之禿頭沙門，此乃物類冥召，誑惑世間。論曰：昔聞齊朝之光統，今見本朝之六統。實哉！法華之『何況』也」。秀句云：「語代則像終末初，尋地唐東羯西，原人則五濁之生、鬥諍之時。經云：『猶多怨嫉，況滅度後』，此言良有以也」。　　夫以灸治加於小兒，必怨其母；投良藥於重病，必憂苦口。在世猶然，何況像末邊土乎！山山相重，波波相疊，難難相加，非非相積。像法中，天台一人解讀法華經、一切經，雖遭南北之怨，因陳隋二代聖主，明辨眼前是非，敵終盡滅。像末，傳教一人讀法華經、一切經，一如佛說。南都、七大寺雖蜂起反對，幸桓武及嵯峨等賢王，親察明辨，遂得無事。<br>　　今、末法之始二百餘年，「況滅度後」之兆，序入鬥諍，故非理現前，然、濁世之驗證無明君之召議，竟遭流罪，甚至危及身命。<br>　　是則日蓮，於法華經之智解，雖不及天台、傳教千萬分之一，然於忍難、慈悲之事，雖甚惶恐，實優有之。料定必可邀天呵護者，然竟無一分徵兆，反日沈重科，還思此事，豈我身非法華經行者乎？又或是諸天善神等之棄此國而他去者乎？疑念重重。而法華經第五卷、勸持品二十行偈，如無日蓮出生此國，世尊殆成大妄語之人，八十萬億那由佗菩薩當墮於提婆之虛誑罪矣。<br>　　經云：「有諸無智人，惡口罵詈等，及加刀杖者」。放眼今世，除日蓮外，諸僧誰人是因法華經而受諸人惡口罵詈、加刀杖等者乎？若無日蓮，此一偈之未來記將成妄語。「惡世中比丘，邪智心諂曲」，又云：「與白衣說法，為世所恭敬，如六通羅漢」。此等經文，如無今世之念佛者、禪宗、律宗等法師，世尊又成大妄語人！今世之僧等如不讒奏流放日蓮，則「常在大眾中......向國王大臣，婆羅門居士」等，讒訴法華經行者之經文又成虛言。又云：「數數見擯出」，若日蓮不因法華經而數度流放，則「數數」二字是如何說？此二字雖天台、傳教猶未讀到，何況餘人耶！末法始兆，合於「恐怖惡世中」之金言，但唯日蓮一人身讀之也。　　例世尊付法藏經記云：「我滅後一百年，有阿育大王」。摩耶經云：「我滅後六百年，龍樹菩薩，出南天竺」。大悲經云：「我滅後六十年，末田地者，龍宮築地」。此等皆如佛記。若不然者，誰將信受佛教？而佛於正妙二本，確定其時曰：「恐怖惡世」、「然後末世」、「末法滅時」、「後五百歲」等。當世如無法華三類強敵，誰將信受佛說？如無日蓮，誰為法華經行者以助佛語？南三北七、七大寺等，猶在像法之法華經敵內，何況當世之禪、律、念佛者等能得脫耶！我身與經文符合，蒙罪被刑，更當喜悅。例如小乘菩薩未斷惑，謂「願兼於業」，雖無心作罪，因見父母等墮地獄受大苦，遂造業，願墮地獄，以能同其苦為悅。今我亦復如此，現時之責雖是難堪，但念及得離未來惡道，變苦為悅。<br>　　但世間之疑，我心之疑，胡為天之不助我也？諸天等之守護神，曾于佛前立有誓言！縱法華經行者賤如猿猴，但有號稱法華經行者，諸天應急急來護，以踐佛前之誓言，然不見其義，莫非我身竟非法華經行者乎？此疑也，於此書為最肝心，乃一期之大事，不憚辭費，強其疑而後為答。<br>　　有名季札者，堅守心諾，故以吳王寶劍懸於徐君之墓。有名王壽者，飲河之水，而沈金以酬。有名弘演者，剖腹納主君之肝，此等是賢人之所以報恩者。更何況是舍利弗、迦葉等之大聖，二百五十戒、三千威儀，無有或闕，是斷見思、離三界之聖人也；為梵、帝、諸天之導師，一切眾生之眼目。而四十餘年之間，棄嫌於永不成佛，幸得嘗法華經之不死良藥，如燋種復生、破石重合、枯木華果，竟獲許作佛，然亦八相未演，豈得遂忘此經重恩而不報乎？若竟不報，是劣於彼等賢人，為不知恩之畜生矣！　　毛寶之龜，不忘脫襖之恩。昆明之魚，為報救命之恩，而夜獻明珠。是畜生猶知報恩，何況大聖乎！阿難尊者是斛飯王之次男，羅睺羅尊者是淨飯王之孫，人中高第，且成證果身，唯受抑不得成佛，幸於八年靈山席上，授記得山海慧、蹈七寶華如來之號。若非法華經，縱是高第大聖，誰為之恭敬乎？夏桀、殷紂，萬乘之主，人民歸依，因施惡政而國滅，今呼惡人，均稱桀紂、桀紂。雖下賤者、得癩病者，倘遭人指為桀紂，亦必以為被罵而憤怒。<br>　　一千二百無量聲聞，倘非法華經，誰將聞其名而習其事者乎？雖一千聲聞，結集一切經，恐亦無人欲見也。況圖此等人，作為繪像、木像而仰之為本尊者矣！此悉因法華經之力，一切羅漢受人歸依。諸聲聞眾，若離法華，將如魚之離水、猿之離木、小兒失乳、民失主也！胡為而棄法華經之行者也！諸聲聞眾，於爾前諸經，以肉眼而得天眼、慧眼，於法華經而備法眼、佛眼也。十方世界，俱能照見，何況在此娑婆世界中，豈有不能知見法華經行者之理。<br>　　縱日蓮或為惡人，曾以一言、二言、一年、二年、一劫、二劫乃至百千萬億劫，對此等聲聞惡口、罵詈、或加刀杖，若確是信仰法華經之行者，絕不至被棄捨也！譬如幼稚有罵父母者，父母遂棄捨之否？梟鳥食母，母不棄之；破鏡害父，父竟順之。畜生猶如此，大聖豈有棄捨法華經行者之理？<br>　　是以，四大聲聞之領解文云：「我等今者，真是聲聞，以佛道聲，令一切聞。我等今者，真阿羅漢，於諸世間，天人魔梵，普於其中，應受供養。世尊大恩，以希有事，憐愍教化，利益我等，無量億劫，誰能報者。手足供給，頭頂禮敬，一切供養，皆不能報。若以頂戴，兩肩荷負，於恆沙劫，盡心恭敬，又以美膳、無量寶衣，及諸臥具、種種湯藥、牛頭栴檀，及諸珍寶，以起塔廟，寶衣布地，如斯等事，以用供養，於恆沙劫，亦不能報」。諸聲聞等，在前四味諸經時，曾蒙受多次呵責，人天大會中，所遭恥辱，不知其數。是故，迦葉尊者啼泣之音，響震三千：須菩提尊者，茫然手拋一鉢；舍利弗反吐飯食，富樓那畫瓶裝糞，均有嫌意。<br>　　世尊於鹿野苑，讚歎阿含經，須以二百五十戒為師，慇懃獎勸。如今，不知起於何時，竟又自毀前此之說，不得免於二言相違之失也！<br>　　例如世尊罵詈提婆達多：「汝愚人也，食人涕唾」。提婆受之如毒箭刺胸，恨而發誓云：「瞿曇，不是佛陀。我斛飯王嫡子，阿難尊者之兄，與瞿曇原是一族，縱是有何錯失，私下教訓猶可，如今在這等人天大會，當面數說這等難堪之話，如何算得是大人、佛陀？以前有奪妻之仇，今又加一座之仇，從此以後，生生世世，永為大怨敵」。<br>　　以此思之，今諸大聲聞，本出自外道、婆羅門之家，既是諸外道之長者，自有諸王歸依，諸檀那尊崇。有者門第高貴，有者財福充滿，彼等棄官榮，斂慢心，脫俗服，著壞色糞衣，拋白拂、弓箭等，一手擎鉢，如貧人乞兒追隨世尊，住處不蔽風雨，衣食缺乏，危及生命之中，加以五天、四海，皆是外道弟子、檀那，佛尚遭遇九橫大難，即所謂提婆推石、阿闍世王放醉象、阿耆多王馬麥、婆羅門城漿、旃遮女婆羅門腹鉢。何況所化弟子之數難，更不待言。如波瑠璃王殺無量釋子、醉象踐踏千萬眷屬、提婆害華色比丘尼、馬糞埋迦廬提尊者、竹杖外道殺害目犍尊者等。<br>　　此外，更有六師外道共謀，讒奏於阿闍世王、婆斯匿王等云：「瞿曇是閻浮第一大惡人，彼所至之處，三災七難先出，如大海之集眾流，大山之集眾木，瞿曇則集眾惡，所謂迦葉、舍利弗、目連、須菩提等是也。得受人身者，須以忠孝為先，彼等受瞿曇之騙，棄父母之教訓不用而出家，違背王法而遁山林，此輩不可容其混跡國內。是以，在天有日月、眾星之變，在地則現諸種災異」。竭盡詆毀，已是萬分難堪，更可哀者，又難近於世尊，在人天大會之眾會中，時時都聞呵責之音，真不知如何是好，徒有狼狽之心而已！<br>　　不僅此也，其上更有大難中第一大難，是淨名經所云：「其施汝者，不名福田。供養汝者，墮三惡道」等。此段經文，是佛在菴羅苑，梵天、帝釋、日月、四天、三界諸天、地神、龍神等無數恆沙大會中說：「供養須菩提等比丘之天人，必墮三惡道」。聽聞此等佛說之天人，豈會再供養此等聲聞。所詮，是豈非以佛語殺害二乘諸人，有心者寧有不疏佛之理。而此輩諸人，亦祇有藉佛之供養餘蔭，勉強保持身命而已。<br>　　然思量事理，若僅說四十餘年諸經，未作八年法華之說法而竟入滅，則將有誰人供養此等尊者，現身不墮入餓鬼道者幾希。而四十餘年諸經，如初春之麗日，消溶寒冰，如大風之吹拂，草露零落，一言「未顯真實」，頓時勾消。如大風吹散黑雲，滿月輝耀大空，如白日高懸青天，「世尊法久後，要當說真實」既出，舍利弗、迦葉之受記華光如來、光明如來、赫赫如日，明明如月，鳳文俱在，龜鑑現前。是以，如來滅後，人天諸檀那等始仰敬之如佛陀也！<br>　　水清則月影浮現，風吹則草木披靡。是以，倘有法華經行者，此等大聖雖是穿過大火，鑽身大石之中亦必來尋也。迦葉之入定，也要看情況，豈容佯為不聞者乎？實令人難解也！　　「後五百歲」是不確乎？「廣宣流布」是妄語乎？日蓮非為法華經行者耶？若然，則下法華經於教內，自稱別傳之大妄語者反得守護乎？指說捨閉閣拋，大書閉法華經之門、拋經卷，毀法華堂者，反得守護乎？佛前之誓言俱在，因畏於濁世大難，諸天竟不下臨者乎？日月居天，須彌山今猶未頹，潮汐增減如恆，四季運行不輟，胡為乎獨不見守護也，大疑愈不解。<br>　　又如諸大菩薩、天人等，於爾前諸經雖似獲得記莂，恰似水中取月、以影為體，徒有形貌而無實義。<br>　　又、佛恩深而不深，世尊初成道時，猶未說教，法慧菩薩、功德林菩薩、金剛幢菩薩、金剛藏菩薩等，稱有六十餘大菩薩，自十方諸佛國土，來至教主釋尊前，應賢首菩薩、解脫月等菩薩之請，說十住、十行、十回向、十地等法門。此等大菩薩所說法門，非習自釋尊。十方世界諸梵天亦來說法，亦不是習自釋尊。<br>　　總之，華嚴會座大菩薩、天龍等，是釋尊以前住於不思議解脫之大菩薩，是釋尊過去因位之弟子乎？或是十方世界先佛之弟子乎？但、絕不是一代教主始成正覺之佛弟子。<br>　　阿含、方等、般若時，佛說四教時，始漸有佛弟子產生。此雖是佛自說，猶非正說。何以故？方等、般若之別圓二教，其義趣，不出華嚴經之別圓二教。彼等別圓二教，非教主釋尊之別圓二教，乃法慧等大菩薩之別圓二教。此等大菩薩，雖人目之為佛弟子，實可說是佛之師。世尊是於聽聞彼等菩薩所說，智發而重說方等、般若之別圓。與華嚴經之別圓二教，毫無異色。是以，此等大菩薩乃釋尊之師也。華嚴經、歷數此等菩薩，稱說是善知識者，此也。善知識者，非一向為師，亦非一向為弟子。<br>　　藏通二教，又是別圓之支流，知別圓二教者，必知藏通二教。稱人師者，是教弟子之所不知者也。例佛以前之一切人天、外道，是二天、三仙之弟子，流派雖多達九十五種，然不出三仙之見。教主釋尊，亦曾從而習傳，原為外道弟子，苦行、樂行十二年，悟出苦、空、無常、無我之理，始離外道弟子之名，而稱無師智。又、人天亦均仰之為大師。是以，前四味之間，教主釋尊是法慧菩薩等之弟子，例如文殊云釋尊九代之師，諸經常言「不說一字」者此也。<br>　　佛年七十二歲，於摩竭提國云靈鷲山之山，說無量義經，舉四十餘年諸經，納入枝葉之中，以「四十餘年，未顯真實」一語打消者此也。此時，諸大菩薩、諸天人等，始急請實義。無量義經中，可思作實義者，唯有一言，猶未盡實也。譬如月出，其體掩於東山，而光及西山，人不見其體也。法華經方便品之略開三顯一時，佛略宣一念三千，心中之本懷。如杜鵑之初啼，睡眠恍惚中聞得之一音；如月出山端，薄雲遮掩。<br>　　因係首次聽聞，幽玄不明，舍利弗等驚之，催請諸天、龍神、大菩薩等請佛開示，經云：「諸天、龍神等，其數如恆沙，求佛諸菩薩，大數有八萬，又諸萬億國，轉輪聖王至，合掌以敬心，欲聞具足道」等是也。文意是請開說四味三教，四十餘年間未聞之法門也。文中之「欲聞具足道」者，大經云：「薩者名具足義」，無依無得大乘四論玄義記云：「沙者譯云六，胡法以六為具足義也」，吉藏疏云：「沙者翻為具足」，天台玄義八云：「薩者梵語，此翻妙也」取意。付法藏第十三，真言、華嚴諸宗元祖，本地是法雲自在王如來，迹是龍猛菩薩，初地大聖之大智度論千卷之肝心云：「薩者六也」。<br>　　妙法蓮華經者，漢語也。月支云：「薩達磨分陀利伽蘇多攬」。善無畏三藏之法華經肝心真言云：「曩謨三曼陀沒馱南歸命普佛陀唵三身如來阿阿暗惡開示悟入薩縛勃陀一切佛枳攘知娑乞蒭毘耶見誐誐曩三娑縛如虛空性羅乞叉儞離塵相也薩哩達磨正法浮陀哩迦白蓮華蘇馱覽經惹入吽遍●住發歡喜縛日羅堅固羅乞叉●擁護吽空無相無願娑婆訶決定成就」。此真言是南天竺鐵塔中，法華經肝心之真言也。此真言中之薩哩達磨者，正法也。薩名正，正是妙，妙是正，正法華、妙法華是也。<br>　　又、妙法蓮華經上置南無二字，是云南無妙法蓮華經。妙者具足，六者六度萬行，欲聞諸菩薩具足六度萬行之意。具者十界互具，足者一界有十界，當位具餘界，滿足之義也。此經一部、八卷、二十八品、六萬九千三百八十四字，一一皆備「妙」之一字，三十二相、八十種好之佛陀也。十界皆顯己界之佛界。妙樂云：「尚具佛果，餘果亦然」。<br>　　佛答此云：「欲令眾生，開佛知見」。眾生是云舍利弗，眾生是云一闡提，眾生是云九法界。眾生無邊誓願度，於此滿足。「我本立誓願，欲令一切眾，如我等無異，如我昔所願，今者已滿足」。諸大菩薩、諸天等，聞此法門，得領解云：「我等從昔來，數聞世尊說，未曾聞如是，深妙之上法」。<br>　　傳教大師云：「『我等從昔來，數聞世尊說』，謂昔於法華經前，雖聞說華嚴等大法。『未曾聞如是，深妙之上法』，是謂未聞法華經、唯一佛乘之教也」。　　<br>　　華嚴、方等、般若、深密、大日等恆河沙之諸大乘經，可領解是一代肝心之一念三千大綱、骨髓般之二乘作佛、久遠實成尚未聞得也。"
		},
		{
			"_id": "300",
			"name": "賀春書",
			"context":
				"賀春書<br>（賀春御書）<br><br>　　欲為賀春，思之晚矣。故南條大人相交雖不久，緣於諸事，常寄于懷，思多親近。而正值盛年，忽焉摧殂，此別之悲難抑，爰由鎌倉而下，耑往瞻墓。<br>　　其後，每思若於駿河國有便，當再往拜瞻。而此度下來，未便張揚，即西山居士大人亦所未知，故未經墓門，而逕入山，於心實有不安。<br>　　為盡我志，擬遣此法師於正月內前往謁墓，讀自我偈一卷。雖故大人無可為遺念者，似有所憾，然留有公子在焉，亦堪喜矣。故大人今居樹蔭草叢，無人過訪，亦不聽聞佛法，其寥寂為何如？思及此，淚涔涔下。公子若能攜得法華經行者，同往祭墓，必為喜悅乎、必為喜悅乎！"
		},
		{
			"_id": "301",
			"name": "覆上野書其三",
			"context":
				"覆上野書其三<br>（上野殿御返事）<br>建治元年五月　五十四歲作<br>與上野次郎時光　　　　　<br>別名：阿那律果報由來　　<br>　　五月二日，曬乾如石之芋頭一馱，承由富士上野，送來身延山。<br>　　佛弟子有名阿那律者，稱天眼第一之阿那律，是十大弟子之一，與迦葉、舍利弗、目連、阿難并肩。若尋此人之由來，乃師子頰王第二王子、斛飯王之子，釋迦如來之堂弟。其人有三名，一無貧、二如意、三無獵，一一有不思議事。<br>　　昔、飢饉之世，有名為利吒尊者、高貴之辟支佛者。於飢饉之世，七日間未得食，乞得山野獵師一器之稗飯，其後得悟。以此故，獵師於現世作之長者，後九十一劫間，人中、天上享樂，今最後生作斛飯王之太子，持一金器，其中之飯常時無缺，得阿羅漢。其眼一時盡覽三千大千世界，神通微妙。佛於法華經第四卷，稱其將成普明如來，妙樂大師釋此事云：「稗飯雖輕，以盡所有，及田勝故，故得勝報」。釋之意是謂，稗飯雖非珍貴物品，但能傾其所有，以奉於飢餓之貴人，故得成為如此善報之人。<br>　　此身延之澤雖多石，然無如石之芋也。加之，時入夏季，農忙無暇，又有營造工程，仍不忘此山野之事，遠道送來。所詮，是別親之情難捨，為父故，而供養於釋迦佛、法華經者乎！純是出於孝心乎？　　若無此事，梵王、帝釋、日月、四天，立誓栖於正直人家之誓約，又將如何？誓約之言，無論何人，多不欲違之者也。此等諸神於佛前之誓約豈有違棄之理。此事倘為真實，有於我所愛惜之人來為制止信心，又或大難必來，其時須思此事必可得遂，而更出強盛之信心也。若得如此，聖靈之作佛何疑！既得作佛，必當來為守護。其時，一切隨心之所運耳。倘再三有人制止，應起喜悅之心也。恐恐謹言。<br>　　五月三日　　　　　　　　　　　　　　　日　　蓮　花押<br>　　　覆陳　上野大人"
		},
		{
			"_id": "302",
			"name": "覆上野書其四",
			"context":
				"覆上野書其四<br>（上野殿御返事）<br>建治元年七月　五十四歲作<br>　　麥一櫃、河苔五條、薑六十，拜領矣。<br>　　以為此等是平常之事，不驚不惜者是凡夫之心。世事匆忙，加之有大宮之營造，百姓之事、家人之事、飢饉之事、農作之事，如此事繁無暇，猶以山野之草庵為慮，如鳥之育雛、燈之添油、枯草得雨、飢兒授乳，法華經之命獲繼，是供養三世之諸佛，為十方眾生開眼之功德也。其尊貴無以言之。可喜、可喜！恐恐謹言。　　七月十二日　　　　日　　蓮　花押<br> 　　覆陳　上野大人"
		},
		{
			"_id": "303",
			"name": "致上野書其一",
			"context":
				"致上野書其一<br>（上野殿御書）<br>建治元年八月　五十四歲作<br>與南條時光　　　　　　　<br>別名：祇園精舍御書　　　<br>　　承遣專使來，至謝！聞其言正新建邸舍，為喜為賀！日後當親往道賀。上樑記牌一事，敬聞之矣。已為書就，交此伯耆公奉上。<br>　　此經文道須達長者造祇園精舍事。然不知依何因緣，須達長者凡遇七度火災。其時，長者以此由問佛，佛答曰：「汝之眷屬，以貪欲深故，起此火災之難」。長者復問：「當如何，以防此火災之難耶」？佛宣示辰巳之方有瑞相，汝持精進以向彼方，彼方有光現出，則有鬼神三人來云：「南海有鳥，名鳴忿，此鳥住處無火災。又、、此鳥唱一文，其文云：『聖主天中天，迦陵頻伽聲，哀愍眾生者，我等今敬禮』。一唱此文，三十萬里以內，火災不生」。此三鬼神將如是語汝。須達如佛所言，不稍違誤，其後遂不見火災。<br>　　依此，釋尊滅後，以至末代，書此經文，以止火災。今當亦如是，再再須深為信用之經文也。此是法華經第三卷化城喻品所說。詳細已為此法師言之矣。恐恐謹言。<br>八月十八日　　　　日　　蓮　花押<br>　　　此致　上野大人"
		},
		{
			"_id": "304",
			"name": "單衣抄",
			"context":
				"單衣抄<br><br>建治元年八月　五十四歲作<br>　　單衣一領送到，敬謝！<br>　　昔、棄老國捨老者，今、日本國捨法華經之行者。夫此國之興，已歷天神七代、地神五代、人王百代。神武天皇已後九十代；自欽明天皇時，佛法傳來，及今六十代，七百餘年矣。<br>　　其間，殺父母者、作朝敵者、山賊、海賊，不知其數，然猶未聞，以法華經故，如日蓮之為人所惡者。或為王惡，不為民惡。或為僧惡，不為俗惡。男惡之，女不惡。或為愚人所惡，不為智人惡。<br>　　日蓮之被惡，較之國王乃人民，較之男女乃僧侶，較之愚人乃智人為甚也。較之惡人是善人更為惡我，誠前代之所未聞，料亦後代所必無者乎？是以，自生年三十二歲至今五十四歲，二十餘年之間，或被趕出寺門，或被逐出住所，或牽連親類受苦，或遭夜襲，或遭會戰，或受惡罵不知其數，或受毆打，或負傷，或弟子被殺，或臨斬首，或二度處流罪。此二十餘年之間，無一日片時之<br>心安。源賴朝與平氏七年間之會戰，非有稍間息之時者耶？源賴義十二年間之戰鬥，此則超過之。<br>　　法華經第四云：「如來現在，猶多怨嫉」，第五云：「一切世間，多怨難信」。天台大師恐未讀得此經文，一切世間皆信受故。傳教大師亦所不及，與「況滅度後」之經文不符合故。日蓮若不出現於日本國，如來金言作虛，多寶證明又有何用，十方諸佛之言，皆成妄語耶！佛滅後二千二百二十餘年，月氏、漢土、日本，不見「一切世間，多怨難信」之人，若無日蓮，佛語皆絕矣。<br>　　既作斯身，如蘇武之餐雪繼命，如李陵之衣簑度世。入山林而無果時，空腹過二三日；鹿皮破時，裸體者三四月。如斯者何以得蒙哀惜，於猶未見得一面之人，贈以遮體之衣，感激無已。<br>　　著此單衣，敬於佛前，奉讀法華經，則經之文字六萬九千三百八十四字，一一文字，皆是金色之佛。衣雖祇一領，而六萬九千三百八十四佛，一一皆著之矣。是以，供養此衣之賢夫婦二人前，當有此等佛來稱：「是我檀那，當為守護」。今生作祈禱、作財，臨終時作月、作日、作路、作橋、作父、作母、作牛馬、作輿、作車、作蓮華、作山，來為迎接二人前往靈山淨土。南無妙法蓮華經、南無妙法蓮華經。<br>　　建治元年乙亥八月　日　　　　　　　　　日　　蓮　花押<br>　　　此文可常與藤四郎夫人共覽之。"
		},
		{
			"_id": "305",
			"name": "覆上野高堂女居士書",
			"context":
				"覆上野高堂女居士書<br>（上野殿母尼御前御返事）<br><br>　　「高堂女居士於法華經之信心強盛，欣慰之至」！請如是代稟高堂女居士。<br>　　止觀第五之事，自正月一日辰時，始讀之。明年世間或將多所不安。人人皆作此言。一向為祈後世，擬至十五日止，為止觀講談，書不多，希作安排。送來白米一斗，厚志難以為謝。鎌倉世間苦飢，而僧多，是償過去餓鬼道之苦者歟！<br>　　法門之事，所願是望日本國人皆來信用，是此願成熟者耶？現時，由於蒙古使書，世間之非難和緩，此當有其道理。本為信受之人，更為喜悅歟。恐恐謹言。<br>　　十二月二十二日　　　　　　　　　　　　日　　蓮　花押<br>　　　覆上野高堂女居士<br>"
		},
		{
			"_id": "306",
			"name": "神國王書",
			"context":
				"神國王書<br>（神國王御書）<br><br>　　夫日本國亦稱水穗國，亦云野馬台，又、秋津島，又、扶桑。六十六國、二島，合為六十八國，東西三千餘里，南北不定。<br>　　此國有五畿、七道。五畿者，山城、大和、河內、和泉、攝津也。七道者，東海道十五國、東山道八國、北陸道七國、山陰道八國、山陽道八國、南海道六國、西海道十一國。西海道亦稱鎮西，又、太宰府等。以上是國土。<br>　　至言國主，神世十二代是天神七代、地神五代。天神七代之第一是國常立尊，乃至第七是伊奘諾尊、男子，及伊奘冊尊、其妻也。地神五代之第一是天照太神，伊勢太神宮日神是也，乃第七代天神之女。乃至地神第五是彥波瀲武鸕鶿草葺不合尊，此神是第四代、地神彥火之子，母是龍之女。以上地神五代，合前天神七代，共為神世十二代。<br>　　人王大體已近百代。其第一之王是神武天皇，乃地神第五彥波瀲之子。乃至第十四代、仲哀天皇 八幡之父，第十五代、神功皇后 八幡之母，第十六、應神天皇，是仲哀與神功之子，今之八幡大菩薩也。乃至第二十九代是宣化天皇。至此時止，月氏、漢土雖有佛法，尚未渡日本國。<br>　　第三十代是欽明天皇，此皇是第二十七代、繼體天皇之嫡子，治三十二年。其治世十三年 壬申十月十三日 辛酉，百濟國、聖明皇以金銅之釋迦佛像送來。今、日本國，上下萬人，一同稱阿彌陀佛者，此也。<br>　　其表文云：「臣聞，萬法之中，佛法最善。世間之道，佛法最上。天皇陛下，亦應修行。故敬捧佛像，經教、法師，附使貢獻。宜信行者」已上。然，欽明、敏達、用明三代，三十餘年，未見崇重。其間甚多事故，其時雖亦有天災地變，有似於今代，而今代災變之劇，實非其時所可比也。<br>　　自第三十三代、崇峻天皇御宇，佛法崇於我朝，第三十四代、推古天皇御宇，佛法盛弘。此時有三論宗與成實宗初傳來。此三論宗於月氏、於漢土、於日本，均為大乘宗之始，故言為宗之母、宗之父。<br>　　人王三十六代、皇極天皇御宇，禪宗傳來。人王四十代、天武御宇，法相宗傳來。人王四十四代、元正天皇御宇，大日經傳來。人王四十五代、聖武天皇御宇，華嚴宗弘通。人王四十六代、孝謙天皇御宇，律宗及法華宗傳來。雖然，唯律宗得弘，天台法華宗未弘通。<br>　　人王第五十代，有名最澄之聖人出，自見法華宗深義，責俱舍宗、成實宗、律宗、法相宗、三論宗、華嚴宗六宗，不僅破之，且更知漢土有大日宗之宗，遂於同桓武天皇御宇渡漢土，盡習四宗，所謂法華宗、真言宗、禪宗、大乘之律宗也。<br>　　雖然，其歸國後所弘通者是法華宗及律宗，禪宗未弘，真言宗削其宗之一字，只許為七大寺諸僧灌頂。而、當世諸人不明其所以，竟稱：「此人於漢土雖習得法華宗之委細，於真言宗是未深知者歟」！妄作臆測。　　同在桓武御宇，有名空海者，渡漢土，習真言宗，但此時尚未歸朝。直至人王第五十一代、平城天皇時歸朝，於五十二代、嵯峨天皇御宇，弘仁十四年 癸卯正月十九日，受賜東寺，作真言宗之道場，號護國教王院。此是傳教大師入滅一年後之事。<br>　　人王五十四代、仁明天皇御宇，圓仁和尚渡漢土，重習法華、真言二宗而歸。人王五十五代、文德天皇御宇，仁壽及齊衡年間，造金剛頂經疏、蘇悉地經疏，合計十四卷，與大日經義釋並號真言宗之三部，又於比叡山內建立總持院，弘通真言宗，是此時之事。<br>　　真言宗既許於叡山，故、座主亦兼攝兩方。然言法華宗如月，真言宗如日，眾人均思真言宗少勝，然座主既兼於兩方，大眾亦復如此。<br>　　又、同在文德天皇御宇，有名圓珍和尚者，渡漢土，習法華、真言兩宗，同天安二年歸朝。此人在本朝不僅已從叡山第一座主義真、第二座主圓澄、別當光定、第三座主圓仁等，習究法華、真言兩宗，且又曾修習東寺之真言，其後始渡漢土研磨法華、真言兩宗。今，三井寺之法華、真言元祖智證大師者，此也。已上是四大師。<br>　　總之，日本國有真言宗八家。東寺五家、以弘法大師為本。天台三家，慈覺大師為本。<br>　　人王八十一代、安德天皇，為其父王高倉天皇之長子，母為太政居士之女建禮門院。安德天皇於元曆元年乙巳三月二十四日崩於屋島海中，受源賴朝將軍之攻擊，落海而為魚食。人王八十二代、隱岐法王，是高倉之第三王子，文治元年 丙午即位。八十三代、阿波院，隱岐法皇長子，建仁二年繼位。八十四代、佐渡院，隱岐法皇第二王子，承久三年 辛巳二月二十六日即位，同七月遷往佐渡島。此八十二、三、四代之三王，是父子，同為鎌倉右大將之家臣、北條義時所攻，分送各島。<br>　　此、日蓮大疑之云，佛者、三界之國主，大梵王、第六天魔王、帝釋、日月、四天、轉輪聖王、諸王之師也、主也、親也。三界諸王，皆是由此釋迦佛分與而作諸國之總領、別領等之主者。故、梵釋等，崇仰此佛，而作木像或畫像等。若須臾有所背違，則梵王之高台崩陷，帝釋之喜見城摧，輪王之寶冠墮地。<br>　　又言神，各國國主等崩逝者，崇之如生身。神為國王、國人之父母、主君、師匠也。稍有違背，國即不得安穩。尊崇之，國消三災、除七難。人無病，保長壽，後生人天、三乘、作佛。<br>　　而我日本國，在一閻浮提內是勝於月氏、漢土，超過八萬國者。其故，月氏佛法，見於西域記等之記載，不過七十餘國，其餘皆外道之國。漢土之寺十萬八千四十所，我朝山寺十七萬一千三十七所。此國與月氏、漢土相比，如伊豆大島之對日本國。但以寺數言，超過漢土、月氏，有雲泥之殊。彼等是大乘國、小乘國，大乘且是權大乘之國。此則，寺皆習於八宗、十宗，各家各戶讀誦大乘。彼月氏、漢土用佛法者，千人中一人而已。而此日本國，外道無一人。<br>　　其上，再就神言，日本國有第一、天照太神，第二、八幡大菩薩，第三、山王等三千餘社，晝夜為國之守，朝夕為國之護。且、天照太神，顯影於內侍所之明鏡，深受尊崇。八幡大菩薩，棄寶殿而居於主上之頂。有佛之加被，有神之守護如斯，然何以彼之安德、隱岐、阿波、佐渡等之上皇及天皇等，竟受其歷朝臣下所攻，或被殺、或流島，而至作鬼，或墮大地獄歟？<br>　　日本國叡山、七寺、東寺、園城等，十七萬一千三十七所之山山寺寺，所修佛事，雖極微末，亦無不皆以「天長地久，玉體安穩」為其禱者。其上，八幡大菩薩是特以守護天皇為其大願者。進入人王第四十八代、高野天皇之玉體而作之言云：「我國家自開闢以來，以臣為君，是未有之事。天日之嗣，必立皇緒」。又附於天照太神之行教云：「我有守護百王之誓」。<br>　　是以，自神武天皇已來，至百王，縱有何事，玉體必保無恙，王位亦無人可為傾者。一生補處之菩薩，必無中夭之理，聖人不橫死。然是何故？彼之四王，不僅王位不保，國亦被奪，更命落於海，身入各島耶？是天<br>照太神未入於玉體乎？八幡大菩薩守護百王之誓，忘失者歟？<br>　　其上，安德天皇御宇，明雲座主作師，太政居士及平氏一門捧陳願書云：「如彼以興福寺為藤氏氏寺、以春日社為藤氏氏神，宜以延曆寺號平氏氏寺，以日吉社號平氏氏神」。叡山以明雲座主為始，三千人大眾，行五壇大法，大臣以下，家家供養尊勝陀羅尼、不動明王，諸寺、諸山奉幣於大法秘法，無不盡力。<br>　　又、承久會戰時，天台座主慈圓、仁和寺御室、三井寺等高僧呼應之下，日本國全土所有大法秘法，俱為修之，無有闕遺。所謂承久三年辛巳四月十九日，行十五壇法，其中，天台座主行一字金輪法等。五月二日，仁和寺御室於紫宸殿，行如法愛染明王法。又、六月八日，御室行守護經法。以上四十一人高僧、十五壇大法。行此大法，日本為第二度。<br>　　權大夫大人不知此事，故亦未行調伏。又、如何行之，亦不逾彼等諸法、彼等諸人。<br>　　言佛法之力，言王法之威，彼乃國主也，為三界諸王所守護。而此義時乃日本國之民，微小之鬼神為其守護而已。是代代之所從，世世之家臣也。譬用王威以責民，如鷹之搏雉、貓之捕鼠、蛇之吞蛙、獅子王之殺兔，乃平常事，何煩禱之於天神地祇，驚動佛菩薩乎？獅子王搏兔必先行精進耶？鷹之捉雉必先之為禱耶？縱不先為之禱，以大王之身而責民，如以大水消小火、大風卷小雲，有何難事？<br>　　且如大火之更加枯木，大河之降大雨，王法之力合大法之力而行之，使梵天帝釋奪取賴朝、義時之本命與元神，易如奪取醉於古酒者之命，如蛇之吞蛙然。賴朝、義時魂魄姓名，書置於諸尊諸神足下，供其踐踏而禱之，想定是不能延命，滅亡在即者矣。然、大出意外，原以為可恃一年一月，朝廷卻僅於一日二日之內敗亡，當有其理耶！佛法流布之國主，於此應細為審思，而定祈禱後生之法歟。<br>　　而日蓮於此事存疑，故自幼少時，於顯密二道及諸宗一切經，潛心或從人學，或深自思索，而悟其道理。如人之欲知己面、必賴於明鏡，思量國土之盛衰，無有勝於佛鏡者矣。<br>　　覽見仁王經、金光明經、最勝王經、守護經、涅槃經、法華經等諸大乘經，有附於佛法而國盛民壽者，亦有附於佛法而國衰人夭者。譬如水之載舟，而覆舟者亦水也。五穀固養人，而亦損人。小浪小風不損大船，而大浪大風，小船多破。王法之曲，如小波小風，於大國大人無大損。佛法之失，如大風大浪之破小船，國破無疑！<br>　　佛記云：「我滅後，末代有惡法惡人，能亡國，不能亡佛法。譬如以三千大千世界之草木為薪，不能燒須彌山。劫火之時，於須彌山根，出如豆之火，而須彌山燬。我法亦如此。惡人、外道、天魔波旬、五通等，所不能破。如佛、如六通羅漢，三衣如皮裹身，一托及兩眼，持戒之僧等，如大風披靡草木之高僧等，將壞我之正法。其時，梵釋、日月、四天震怒，使其國生大天變、大地災，欲以此諫之，若不受諫，則於其國內起七難，父母、兄弟、王臣、萬民等互作大怨敵，如梟鳥之食母、破鏡之害父，使國自破，終又使他國侵之」。<br>　　今、日蓮，以一代聖教之明鏡，照映日本國，遂見浮於此鏡之諸人，是國敵、佛敵之事無疑！一代聖教之中，法華經是明鏡中之神鏡。銅鏡可顯人之形，不顯人心。法華經不祇顯人之形，亦顯人之心。更不祇顯心，更能鑒及先業並未來，無纖毫之翳。<br>　　試見法華經第七卷：「於如來滅後，知佛所說經，因緣及次第，隨義如實說。如日月光明，能除諸幽冥。斯人行世間，能滅眾生闇」。文意是謂，說此法華經一字一句之人，應是善能辨識一代聖教之淺深、次第者，譬如計算曆之三百六十日，若是一日有誤，萬日俱隨之而亂。<br>　　三十一字之和歌，若一字一句有誤，則三十一字不成和歌。設讀誦一經，若於始自寂滅道場，終至雙林最後之一切經，不明其次第及淺深而生迷惑，其人雖我身未作五逆，亦必墮無間地獄；歸依於此人之檀那，同墮阿鼻大城。<br>　　何況有智人一人出現，辨明一代聖教之淺深勝劣時，相傳元祖迷誤之諸僧等，或作國師，或為諸家之師等人，畏顯其自身之疵而遭人所輕，乃向國主讒訴上舉之一人智者，或唆使萬人為謗。其時，守護之天神等，嚴責其國，如狂風之折斷芭蕉葉，如巨浪之破小船。此乃經之所說。<br>　　無量義經舉始自寂滅道場，終至般若經之一切經，或舉其經名，或示其年限，定為「未顯真實」。涅槃經為佛最後所說之經，佛自初成道，五十年間之說法，其前之四十餘年，同於無量義經所說，定為邪見之經，以法華經號為我之主君。兩經之中間有法華經，下已今當之敕宣，多寶、十方諸佛作證後、各各還歸本土。<br>　　月氏之付法藏二十四人，但弘通小乘、權大乘，不宣法華經之實義。譬如日本國之行基菩薩與鑑真和尚，雖知法華經之義，而未弘通。漢土南北之十師，內不辨佛法之勝劣，外則迷惑於淺深。<br>　　又，三論宗之吉藏、華嚴宗之澄觀、法相宗之慈恩，此等諸人雖亦是內迷外愚，以是道心堅固，終得捨名聞，而附於天台之義。此等諸人，依其懺悔之力，是出離生死者耶？將或又以謗法罪重，懺悔力弱，是如阿闍世王、無垢論師等之墮在地獄者耶？未可知矣。<br>　　善無畏三藏、金剛智三藏、不空三藏等之三三藏，一切真言師稱，是大日如來以來，五代、六代之人，即身成佛之根本也。<br>　　日蓮案之云，偷法之元祖，竊賊之根本也。彼等自月氏攜來大日經、金剛頂經、蘇悉地經等，此等諸經不及華嚴經、般若經、涅槃經等，對法華經是七重下劣，經文赫赫明明。而來至漢土，見天台大師之止觀等三十卷，為之心搖舌結，心思若己經不及，定難弘通，若言己經為勝，明顯是妄語，思量如何方好，遂道出一片胡言誑語。<br>　　所謂大日經三十一品，與法華經二十八品、合無量義經三品之共三十一品相對，謂三密中之意密與法華經相同，又加上大日經之印與真言，指法華經為略，大日經為廣。至法華經所稱已今當三說超過之說，大日經亦稱與法華經同，以免受三說之責，結論是用印與真言取勝法華經而立真言宗。譬如妹喜、妲己、褒姒之三女作后，而滅桀、紂、幽之三王。法華經流通分之涅槃經卷九有云：「我滅以後，有惡比丘等，滅我正法，譬如女人」。非此之謂歟？<br>　　是以，善無畏三藏為閻魔王所責，七道鐵繩縛身，備嘗辛苦終得蘇生，然於死時「黑皮隱隱，骨甚露焉」，云是無間地獄之前相所顯。人死後，色黑者墮地獄，乃一代聖教所確言。金剛智、不空等，以此事亦可知矣。彼等雖見有改悔，然未強盛懺悔歟！今之真言師等全不知此事，玄宗皇帝一代衰亡之事，於此得其解矣！<br>　　日本國，弘法、慈覺、智證，受此謗法，習而傳之，其為謗法事，自身不知，人亦所未思及。而法華宗諸人，其間雖有所爭論，終漸歸衰微，叡山五十五代、座主明雲，自人王八十一代、安德天皇已來，叡山一向歸於真言宗。第六十一代、座主顯真權僧正，雖有天台座主之名，實已全移於真言宗，其後更捨法華、真言，公然作一向謗法之法然弟子。<br>　　承久之亂，為祈禱降敵之慈圓僧正，是延曆寺第六十二代並六十五、六十九、七十一代，四代座主，隱岐法皇之師。此等諸人傳善無畏三藏、金剛智三藏、不空三藏、慈覺、智證等之真言，器雖有異而智水則一。<br>　　其上，盜天台宗座主之名，統治法華經之領地，作三千之首領，受仰為一國佛法之師，以大日經為根本，用劣於法華七重之真言，以為有八重之勝，以天為地，誤民為王，以石作珠，且更是以珠作石之人。<br>　　不僅為敵於教主釋尊、多寶佛、十方諸佛，更奪取一切眾生之眼目，閉三善道之門，開三惡道之道。梵釋、日月、四天等諸天善神，何得不為此人降罰？敬此人之檀那，何得受其守護？天照太神之內侍所、八幡大菩薩守護百王之誓，豈可得遂耶！<br>　　余自知得此由已來，一分慈悲所驅使，粗粗為有緣之弟子等言之，漸次傳揚而聞於國主。國主原當是親理而斥非之人，不知何故，竟聽信諸人之讒言，而棄一人之我。彼之天台大師，雖受南北諸人之怨，然因受重於陳隋二代之帝，諸人之為怨不甚。此之傳教大師，被南都七大寺之讒言，以受桓武、平城、嵯峨三皇之信用，怨敵不能犯。<br>　　今、日蓮是日本國十七萬一千三十七所諸僧等之所怨，不僅此也，亦未得國主信用，萬民嫉之，勝過父母之敵、宿世深仇。終至二度遠流，一度問斬。較彼大莊嚴佛末法時之四比丘及六百八十萬億那由佗諸人之怨普事比丘一人，猶所超過。較彼師子音王佛之末，勝意比丘及無量弟子等之責喜根比丘，猶有勝之。覺德比丘之受攻、不輕菩薩之受杖，尚有其限，此則可思為有所過之矣！<br>　　若百千之有一，日蓮當於法華經之行者，日本國諸人，後世之無間地獄，暫置不論。現身之喪國，為他國所侵之事，不正如彼之徽宗、欽宗，及優陀延王、訖利多王等歟。此外，或其身白癩黑癩，或得諸惡重病，是無可疑之事。<br>　　倘無其義，則日蓮非法華經行者，此身應受白癩黑癩等諸惡重病，後世如提婆、瞿伽利等，當墮無間大城。奉射日月之修羅，將以其矢還自射其眼。吠獅子王之狗犬，其腹自破。殺釋子之波琉璃王，自投于河中大火。出佛身血之提婆達多，現身感阿鼻之燄。溶金銅釋尊之守屋，中四天王之箭。燬東大寺、興福寺之清盛居士，現身得燃其身之熱病。彼等皆為大事，若與日蓮之事相比，猶是小事。小事之得報尚且如此，大事何能不有現罰？悅哉！任經文而待「五五百歲，廣宣流布」。悲哉！當於鬥諍堅固之時，此國必化作修羅道。清盛居士與賴朝是源平兩家，本同狗犬之與猿猴。以少人少福之賴朝為敵，清盛居士一門自取滅亡，更連累無咎之主上沈於西海，實是可憐！<br>　　日蓮作教主釋尊、多寶、十方諸佛之使，於世間無一分之失，然鎌倉一門使一國眾人為怨日蓮，不僅此也，更兩度流罪，日中牽巡於鎌倉小路，宛如國賊。此外，摧毀以釋尊為本尊、安置一切經之小菴，不僅使眾人踐踏佛像、經典，更投之入於糞泥。又自日蓮懷中奪取法華經，狂打日蓮之頭。此事，既無如何之舊惡，當場亦無過失，祇因弘通法華經之大科耳。<br>　　日蓮向天作聲云：<br>　　「拜見法華經序品，梵釋、日月、四天、龍王、阿修羅、二界八番之眾、無量國土諸神，悉來集會，聞已今當第一之說，我等思欲如雪山童子之以身供養，如藥王菩薩之燃臂時，教主釋尊於多寶、十方諸佛前，曉諭『今於佛前，自說誓言』，如得順風者然，二處三會之眾，一同放大音聲云：『如世尊敕，當具奉行』，曾有此誓歟？唯、此是於佛前如是言之，多寶、十方諸佛旋還本土。<br>　　釋尊入滅為時已久，末代邊國雖有法華經行者，梵釋、日月等忘忽誓言，竟無守護之事乎？若然，此誠為日蓮一時之歎。無始已來，為鷹前之雉、蛇前之蛙、貓前之鼠、犬前之猿，不亦有其時乎？世事既如夢，是為佛、菩薩、諸天所騙者歟。<br>　　勝於一切，令人殊為興歎者，是梵天、帝釋、日月、四天等，眼見唱南無妙法蓮華經之法華經行者，遭遇大難，棄之不顧，現身之天界果報消盡，如花散於大風之前，急雨降空，『其人命終，入阿鼻獄』，墮無間大城之事，是何等可哀耶！<br>　　設彼諸天，與諸佛為侶，稱不知其事，日蓮必視彼等為強敵。若佛不偏頗，則此梵釋、日月、四天之墮無間大城必矣！若有畏於日蓮之眼，須急急實踐佛前誓言。日蓮之口......（下缺）」。<br>　　　又，麥一櫃、鵝目兩貫、海藻、海草各一袋，敬領。乾飯、炒米各一袋，敬領。厚意本當一一書謝，因有重要法門待書者甚多，止筆。希勿示他門之人，是重要法門也。"
		},
		{
			"_id": "307",
			"name": "致上野函",
			"context":
				"致上野函<br>（上野殿御消息）<br>建治元年　五十四歲作<br>與南條時光　　　　　<br>別名：四德四恩御書　<br>　　三世諸佛出世，皆說須報四恩，三皇、五帝、孔子、老子、顏回等，古之賢人，皆教人修四德。四德者，一孝父母，二忠於主，三交友以禮，四慈悲以待下。<br>　　一孝父母者，設親不明事理，且作惡聲，亦不可忿怒，示惡色。親之所言，勿為忤之，必奉親以所喜，縱無有可奉者，一日二三度笑顏以向可也。<br>　　二忠於主者，竭盡忠誠，無有內疚之心，寧失我身，必為主君之護，所謂：「有陰德必有陽報也」。　　三交友以禮，有友一日雖十遇或二十遇，待之如千里、二千里來訪者，不可疏慢。<br>　　四慈悲以待下者，對幼弱等不如我者，須待之如我子，一切以愛憐慈悲之心接之。以上是云四德。如是之德行而稱賢人、聖人。有此四事，他或有所不及，不害其為良。具如是四德之懿行者，雖不讀外典三千卷，亦是讀之者矣。<br>　　次、佛教之四恩者，一報父母恩，二報國主恩，三報一切眾生恩，四報三寶恩。<br>　　一報父母恩者，父母之赤白二渧，和合以成我身。宿母胎內，二百七十日，九月之間，有三十七度死之苦，生落時痛楚之念，自頂出煙，達於梵天。生後飲乳一百八十餘石，三年間，遊於父母膝下。成人而信佛教，須思先報父母之恩。父恩高於須彌山，母恩深過大海，是以須報父母恩。<br>　　二報國主恩者，有生已來，衣食一切，皆有得國主之恩，故應為祈「現世安穩，後生善處」。<br>　　三報一切眾生恩者，一切男皆昔之父、女皆昔之母故，皆是生生世世有恩之眾生，須為祈皆得作佛。<br>　　四報三寶恩者，尋見最初成道之華嚴經，經亦是大乘，佛亦報身如來，而二乘如梟之在晝、鷹之在夜，彼等雖聽聞佛門，而如耳聾目盲矣。雖思欲報四恩，然是女人受嫌不能成佛，故母恩難報。<br>　　次，佛說阿含、小乘經者十二年，此既是小乘，思當適於我等之機，然說須持男五戒、女十戒、法師二百五十戒、尼五百戒，且具三千威儀，思非末代我等所能得遂，母恩難報，況此經亦嫌女人。　　方等、般若，四十餘年諸經皆嫌棄女人，但天女成佛經、觀經等稍有女人得道之經文，雖然，此亦徒有其名，而無其實也。再者，既是未顯真實之經，如何得有其益乎？<br>　　四十餘年諸經，皆嫌棄女人，又最後所說涅槃經，亦嫌棄女人。若問有何可報四恩之經，法華經方是女人成佛之經。八歲龍女成佛，佛之姨母憍曇彌、耶輸陀羅比丘尼得記仟。是以，我等之母雖是女人之體，然不為畜生、不為蛇身，八歲龍女尚能作佛，如何不能依此經之力使我母作佛？是以，持法華經之人，是報父母之恩者也。己心雖未思為報，依此經之力報之矣。<br>　　故，釋迦、多寶等之十方、無量佛，上行地涌等菩薩，普賢、文殊等化大士，舍利弗等諸大聲聞，大梵天王、日月等明主諸天，八部王、十羅剎女等，日本國中之大小諸神，對此強信法華經，無有餘念，正直信仰者，如影隨身，必為守護。勉之、勉之！但唯不改此心，貫徹信仰，則必可「現世安穩，後生善處」。恐恐謹言。<br>　　　上野大人　　　　　　　　　　　　　　日　　蓮　花押"
		},
		{
			"_id": "308",
			"name": "覆南條書其一",
			"context":
				"覆南條書其一<br>（南條殿御返事）<br>建治二年正月　五十五歲作<br>與南條七郎次郎　　　　　<br>別名：現世果報御書　　　<br>　　新春早早，使來共申賀意。承送來種種物品：餅七十張、酒一筒、芋一馱、河苔一紙袋、蘿蔔二棵、山芋七根等，厚意殷勤，顯於諸物。<br>　　法華經第八卷云：「所願不虛。亦於現世，得其福報」，又云：「當於現世，得現果報」。天台大師云：「天子一言不虛」，又云：「法王不虛」。作賢王者，縱滅此身，不為虛言。況釋迦如來，作普明王時，返班足王之館，以持不妄語戒之故也。見迦梨王時言，少實語之人與作大妄語人，必墮地獄。況法華經時，佛自言「要當說真實」，此是在多寶佛、十方諸佛來集，如日月眾星輝耀之會座上所作之言，若法華經是虛言，何以人為之信乎！<br>　　如斯之經，供養一華一香之人，乃過去曾供養十萬億佛者也。又於釋迦如來之末法世亂之時，王臣萬民一心與一人之法華經行者構怨，此行者如旱魃時，魚之困於小水；如萬人圍逐之鹿。其時，若有一人來為其援，是較一劫間，三業相應，供養生身之教主釋尊為猶勝之功德也。如來之金言分明，日兮赫赫、月兮明明，法華經之文字，赫赫明明、明明赫赫。如明鏡之照顏，清水之映月。<br>　　然、「亦於現世，得其福報」之敕宣，「當於現世，得現果報」之鳳詔，獨於南條之七郎次郎大人為虛言者耶？經有云，雖日自西出，月出大地，佛言絕不為虛也。以此思之。尊父之聖靈已在教主釋尊左右者歟！檀那之得受現世大果報亦必無疑。幸甚、幸甚！<br>　　建治二年正月十九日　　　　　　　　　　日　　蓮　花押<br>　　　覆南條大人"
		},
		{
			"_id": "309",
			"name": "覆南條書其二",
			"context":
				"覆南條書其二<br>（南條殿御返事）<br>建治二年三月　五十五歲作<br>　　芋頭、河苔，又、山葵，一一拜領。諸人厚志，如母雞之孵卵、老牛之舐犢，感甚！<br>　　夫衣以覆體，食以延命。今於山中奉讀法華經者，殷勤供養，是不啻供養釋迦佛，延法華經之命者歟！昔、妙莊嚴王供養三聖於山中，而作沙羅樹王佛；檀王供養阿私仙人，而成釋迦佛。是以，雖不讀寫，而供養讀寫之人，可得作佛無疑。經云：「是人於佛道，決定無有疑」。南無妙法蓮華經、南無妙法蓮華經。<br>　　建治二年三月十八日　　　　　　　　　　日　　蓮　花押<br>　　　謹覆　南條大人<br>　　　橘三郎大人、太郎大夫大人共此一紙，惶恐。　　　請伯耆代讀而使聞之。"
		},
		{
			"_id": "310",
			"name": "開目抄下",
			"context":
				"開目抄下<br>開目抄　下<br>又自此而定諸大菩薩及梵帝、日月、四天等，俱是教主釋尊之弟子。是以，於寶塔品，佛思此等大菩薩是我弟子故，而諫曉云：「告諸大眾：我滅度後，誰能護持、讀誦斯經，今於佛前，自說誓言」，強力吩咐。而諸大菩薩則曰：「譬如大風，吹小樹枝」等，如吉祥草之隨大風，河水之流向大海，祇是隨順於佛。<br>　　然而，靈山日淺，似夢非真，證前寶塔之後，更有起後之寶塔，佛稱十方諸佛來集者，皆我分身，寶塔懸於虛空，釋迦、多寶並坐，如日月並出於青天，人天大會多如繁星，來集之分身諸佛，在大地上，坐寶樹下師子座。華嚴經之蓮華藏世界，十方與此土之報佛，所居國土各別，彼界之佛，無來此土稱分身者，此界之佛亦不去彼界，但有法慧等大菩薩互有來會。大日經、金剛頂經等八葉九尊、三十七尊等，雖看似大日如來之化身，然其化身並非三身圓滿之古佛。<br>　　大品經之千佛、阿彌陀經之六方諸佛，猶非來集之佛。大集經來集之佛，亦非分身。金光明經四方四佛，是化身。總之，一切經中，所集各修各行之三身圓滿諸佛，從未指說是我分身。此乃壽量品之遠序。始成四十餘年之釋尊，攏括一劫、十劫等以前諸佛，說是分身，確似有違平等意趣，一座驚駭。又既是始成之佛，所化不可能充滿十方，縱備分身之德，示現無益。天台云：「分身既多，當知成佛久矣」，釋大會驚駭者在此。<br>　　更有地涌千界大菩薩，從大地出來。雖為釋尊思作第一弟子之普賢、文殊等，亦未能與其比擬。來集於華嚴、方等、般若、法華經寶塔品之大菩薩，大日經等之金剛薩埵等十六大菩薩等，與此地涌菩薩相對，直如獼猴群中走來帝釋，無異山樵中出現貴官。補處彌勒，猶感迷惑，何況其已下者耶？<br>　　此千世界大菩薩中，有大聖四人，所謂上行、無邊行、淨行、安立行也。此四人是虛空、靈山諸菩薩等，眼所未見，心所未及。華嚴經四菩薩⾀大日經四菩薩、金剛頂經十六大菩薩等與此菩薩相對，如翳眼者之見日輪，如漁夫之面向帝王。有如太公望等四聖之處於眾中，無異商山四皓之仕於惠帝，巍巍堂堂，尊高無比。釋迦、多寶、十方分身以外，一切眾生允宜奉之為善知識者。<br>　　彌勒菩薩心中念言，我從佛太子時起，三十成道，至今靈山四十二年間，此界菩薩及十方世界來集諸大菩薩，無有不知者。又於十方淨穢土，或使、或自遊戲，於其各國，均曾見聞大菩薩。而此大菩薩之師，究竟是何佛？恐非此釋迦、多寶、十方分身佛陀所可比肩者矣！「見雨猛知龍大，見華盛知池深」。終疑此等大菩薩來自何國，侍奉何佛，習修何種大法？過於不解，雖口不能出聲，其得於佛力乎？彌勒菩薩疑云：「無量千萬億，大眾諸菩薩，昔所未曾見......是諸大威德，精進菩薩眾，誰為其說法，教化而成就？從誰初發心，稱揚何佛法......世尊！我昔來，未曾見是事，願說其所從，國土之名號。我常遊諸國，未曾見是事，我於此眾中，乃不識一人，忽然從地出，願說其因緣」。天台云：「自寂場已降，今座已往，十方大士，來會不絕。雖不可限，我以補處智力，悉見悉知。而於此眾，不識一人。然我遊化十方，覲奉諸佛，大眾快所諳知」，妙樂云：「智人知起，蛇自識蛇」，經釋之意分明。所詮，是謂自初成道以來，於此土十方，未見未聞此等菩薩也。<br>　　佛答此疑云：「阿逸多......汝等昔所未見者，我於是娑婆世界，得阿耨多羅三藐三菩提已，教化示導，是諸菩薩，調伏其心，令發道意」，又云：「我於伽耶城，菩提樹下坐，得成最正覺，轉無上法輪，爾乃教化之，令初發道心，今皆住不退......我從久遠來，教化是等眾」。於此，彌勒等大菩薩起大疑念。華嚴經時，法慧等無量大菩薩來集，正思是何等人也？佛說是我善知識也！想必如此，姑且信之。<br>　　其後，大寶坊、白鷺池等來會大菩薩，亦復如此。而今此等大菩薩，不同於彼等，貌古而尊嚴也。初以為定是釋尊之師長，而竟謂：「令初發道心」，原為幼稚，教化而成弟子者，此事大是疑問。日本聖德太子是人王第三十二代、用明天皇之子，年六歲時，百濟、高麗、唐土有老人等來，六歲太子指彼等是我弟子，而彼等老人竟又合掌恭稱我師，實不思議事也。<br>　　外典有云，有人見路邊三十許青年，責打八十餘歲一老人，問詢是何事？答稱，此老翁是我子也。此事正相類。是以，彌勒菩薩等疑云：「世尊！如來為太子時，出於釋宮，去伽耶城不遠，坐於道場，得成阿耨多羅三藐三菩提。從是已來，始過四十餘年。世尊！云何於此少時，大作佛事」。<br>　　一切菩薩自華嚴經始，歷四十餘年，會會設疑，盡釋一切眾生疑問之中，以此疑為第一之疑。超過無量義經之大莊嚴等八萬大士、四十餘年與今之歷劫、疾成之疑。觀無量壽經中，阿闍世王受提婆之騙，禁錮父王，並欲弒母韋提希夫人，幸得耆婆、月光曉諭而釋母，其時乃母，請於佛而問云：「我宿何罪，生此惡子？世尊！復有何等因緣，與提婆達多，共為眷屬」。所問「世尊！復有何等因緣」等之疑，是一等大事。輪王不與敵共生，帝釋不與鬼共在，佛是無量劫之慈悲者，何以竟與大怨共存，豈不令人懷疑不是真佛。而佛竟未答。是以，讀誦觀經之人，不至法華經之提婆品，不解其因緣矣！大涅槃經中，迦葉菩薩之三十六問，亦不能與之相比。是以，佛倘不釋此疑，一代聖教、同於泡沫，一切眾生、長困疑網矣！壽量一品之所以重要者，在此也。<br>　　其後，佛說壽量品云：「一切世間，天人及阿修羅，皆謂今釋迦牟尼佛，出釋氏宮，去伽耶城不遠，坐於道場，得阿耨多羅三藐三菩提」。此經文是舉，始自寂滅道場，終至法華經安樂行品之一切大菩薩等所知者也。「然、善男子！我實成佛已來，無量無邊，百千萬億、那由佗劫」。此文是將華嚴經之三處「始成正覺」，阿含經所云：「初成」，淨名經云：「始坐佛樹」，大集經所云：「始十六年」，大日經云：「我昔坐道場」等，仁王經云：「二十九年」，無量義經云：「我先道場」，法華經方便品所云：「我始坐道場」等，一語道破為大虛妄之文也。<br>　　如此顯出過去常住時，諸佛皆釋尊之分身也。爾前門時，諸佛與釋尊並肩，是各修各行之佛。是故，以諸佛為本尊者，乃貶下釋尊等。如今，華嚴台上、方等、般若、大日經等之諸佛，皆釋尊眷屬。佛三十成道時，奪領大梵天王、第六天等知行之娑婆世界。而今推翻於爾前門謂十方是淨土、此土是穢土之說，至壽量品說此土才是本土，十方淨土反是垂穢土。佛既是久遠之佛，化、他方大菩薩俱教主釋尊之弟子也。一切經中如無此壽量品，則如天無日月、國無大王、山河無珠、人無魂魄。<br>　　視為華嚴、真言等權宗智者之澄觀、嘉祥、慈恩、弘法等，一往是權宗之人，且為讚歎自家之依經，或云：「華嚴經之教主是報身，法華經是應身」，或云：「法華壽量品之佛是無明邊域，大日經之佛是明分位」。雲掩月，讒臣陷賢人。人讚之，則黃石見為玉，諛臣思作賢人。今濁世之學者等，受蔽於彼等讒義，不知賞玩壽量品之精玉；又、天台宗諸人，亦有受誑，混金石以為一同者。<br>　　若佛不是久成，所化必少，此須辨之者也。月雖不慳影，然無水不映也。佛雖思化眾生，結緣薄，則八相不現。例諸聲聞雖能登初地、初住，爾前自調自度，僅期於未來之八相而已。然若教主釋尊祇是始成，今此世界之梵帝、日月、四天等，雖自劫初以來領有此土，仍是四十餘年之佛弟子也。如靈山八年法華結緣之眾，與新來主君未即馴習，為久住者所隔離。今既顯久遠實成，則東方藥師如來之日光、月光，西方阿彌陀如來之觀音、勢至，乃至十方世界諸佛弟子，大日、金剛頂等兩部大日如來之弟子諸大菩薩，猶是教主釋尊之弟子。諸佛既是釋迦如來之分身，諸佛之所化，自不待言。更何況是自劫初以來住於此土之日月、眾星等，豈能不是教主釋尊之弟子？<br>　　而天台宗以外諸宗，迷於本尊。俱舍、成實、律宗，以三十四心、斷結成道之釋尊為本尊，不啻是天尊之太子迷惑，自思我身是民子。華嚴宗、真言宗、三論宗、法相宗等四宗是大乘之宗，法相、三論以似勝應身之佛為本尊，如天王之太子自思我父是武士。華嚴宗、真言宗，下釋尊，定盧舍那之大日等為本尊，恰如下天子之父而奉賤民如法王者然。淨土宗以為釋迦分身之阿彌陀佛是有緣之佛，而棄教主。禪宗是如下賤者以一分之德，而賤視其父母者然。賤佛下經，此皆迷於本尊，例如三皇已前不知父，人皆同禽獸。不識壽量品之諸宗人同於畜，是不知恩者。故、妙樂云：「一代教中，未曾顯遠。父母之壽，不可不知......若不識父壽之遠，復迷父統之邦，徒謂才能，全非人子」。妙樂大師是唐末天寶年中之人，深悉三論、華嚴、法相、真言等諸宗，並博覽其依經，故書稱不識壽量品之佛者，是迷於父統之邦，有才能之畜生而已。徒謂才能者，是指華嚴宗法藏、澄觀乃至真言宗之善無畏三藏等，雖是才能之人師，卻如子之不知父。傳教大師是日本顯密二教之元祖，其秀句云：「他宗所依之經，雖有一分佛母之義，然但有愛，闕嚴之義。天台法華宗具嚴愛之義，是一切賢聖、學、無學及發菩薩心者之父也」。<br>　　真言、華嚴等諸經，於種熟脫三義之名字猶無，何況其義耶！華嚴、真言經等之一生初地即身成佛等說，經是權經，隱藏過去，為不知種之脫，如趙高之竊權、道鏡之竊居王位。<br>　　各宗互爭「種」之在我，予不此爭，但任經文。依於法華經之「種」，天親菩薩立「種子無上」，此即天台之一念三千是也。華嚴經乃至諸大乘經、大日經等諸佛之種子，皆此一念三千也。唯天台智者大師一人得此法門。華嚴宗之澄觀盜此義，以為是華嚴經文之「心如工畫師」之神。真言、大日經等無二乘作佛、久遠實成、一念三千之法門。善無畏三藏來震旦後，見天台止觀而智發，以其為大日經文之「心實相」、「我一切本初」之神，而盜天台之一念三千，入為真言宗之肝心，於其上更增飾「印」及「真言」，於判法華經及大日經之勝劣時，釋謂「理同事勝」。豈大日經中真有兩界曼荼羅之二乘作佛、十界互具耶？此天下第一之誑惑也。故、傳教大師云：「新來之真言家，則泯其筆授之相承。舊到之華嚴家，則隱其影響之軌範」。<br>　　或有渡蝦夷之荒島，而詠朝霧濛濛之和歌謂係自作，蠻夷者無識，亦信以為真。漢土、日本之學者亦多如是。良諝和尚云：「真言、禪門、華嚴、三論......若望法華......是攝引門」。善無畏三藏所以受閻魔之責，以此邪見之故，其後轉心，歸伏法華經，始得脫此罪。其後，善無畏、不空等置法華經於兩界中央，奉之如大王，胎藏之大日經、金剛之金剛頂經如左右之臣下，此之故也。日本弘法，於論教相時，雖心偏於華嚴宗，而置法華經於第八，但論事相，傳授實慧、真雅、圓澄、光定等人時，則尊法華經為上，置於兩界中央。例彼三論之嘉祥，雖於法華玄十卷，定法華經為第四時、會二破二，其後歸伏天台，七年師事，廢講散眾，身為肉橋，以懺前非。<br>　　法相慈恩著法苑林七卷、十二卷所說：「一乘方便，三乘真實」等，多見妄言。而玄贊第四云：「故亦兩存」等，示我宗為不定，言存兩方，而心歸伏天台。華嚴澄觀造華嚴疏，華嚴、法華相對，雖似說法華為方便，然又云：「彼宗以之為實，此宗立義，理無不通」，豈非反悔之意乎？弘法亦如此，無龜鑑則不見我面，無敵則不知我非。真言等諸宗學者等，初不知我之非，遇傳教大師而識自宗之失。<br>　　諸經之諸佛、菩薩、人天等，似以各自之諸經而成佛，實以法華經而得正覺也。釋迦諸佛之「眾生無邊」總願，皆於此經而得滿足，「今者已滿足」之文是也。予、思量事理，讀誦修行華嚴、觀經、大日經等之人，獲有諸經之佛、菩薩、天等之守護，無可置疑。但讀誦大日經、觀經等之行者等，若與法華經行者敵對，則諸經之佛、菩薩、天等亦將棄彼，轉而守護法華經行者也。例如孝子，慈父為王敵，棄父而就王，孝之至也。佛法亦如是。法華經之諸佛、菩薩、十羅剎守護日蓮固不待言，即使淨土宗六方諸佛、二十五菩薩，真言宗之一千二百等，七宗之諸尊、守護善神，均將為日蓮守護也。例如七宗守護神，為護於傳教大師者然。<br>　　日蓮案云：法華經二處三會，列座之日月等諸天，見得法華經行者出來，必如磁石吸鐵、水之映月，須臾來至，代行者受難，以踐佛前之誓言。然思及此，至今，日蓮未見垂護者，豈日蓮非法華經行者乎？是則須重校經文，以究我身之失矣！<br>　　疑云：以何智眼得知當世念佛宗、禪宗等是法華經敵人，一切眾生之惡知識？<br>　　答云：此不可出私言，當出經釋之明鏡，照顯謗法醜面，令見其失，然而生盲者無能為力也。法華經第四寶塔品云：「爾時多寶佛，於寶塔中，分半座，與釋迦牟尼佛......爾時大眾，見二如來，在七寶塔中，師子座上，結跏趺坐......以大音聲，普告四眾：誰能於此，娑婆國土，廣說妙法華經，今正是時。如來不久，當入涅槃，佛欲以此，妙法華經，付囑有在」。此第一敕宣。<br>　　又云：「爾時世尊，欲重宣此義，而說偈言：聖主世尊，雖久滅度，在寶塔中，尚為法來。諸人云何，不勤為法......又我分身，無量諸佛，如恆沙等，來欲聽法......各捨妙土，及弟子眾，天人龍神，諸供養事，令法久住，故來至此......譬如大風，吹小樹枝，以是方便，令法久住。告諸大眾：我滅度後，誰能護持、讀誦斯經，今於佛前，自說誓言」。第二鳳詔也。<br>　　「多寶如來，及與我身，所集化佛，當知此意......諸善男子，各諦思惟，此為難事，宜發大願。諸餘經典，數如恆沙，雖說此等，未足為難。若接須彌，擲置他方，無數佛土，亦未為難......若佛滅後，於惡世中，能說此經，是則為難......假使劫燒，擔負乾草，入中不燒，亦未為難。我滅度後，若持此經，為一人說，是則為難......諸善男子！於我滅後，誰能護持、讀誦此經，今於佛前，自說誓言」。第三諫敕也。第四、第五之二箇諫曉，在提婆品，容述於後。<br>　　此經文之心，明在眼前。如青天之懸白日，似玉貌之生黑黶。然而生盲者、邪眼者、一眼者、各謂自師者、偏執者，不能見也。今排萬難，但為發道心者，書置數語。此較西王母之仙桃、輪王出世之優曇華尤為難遇也。沛公與項羽，八年爭漢土。賴朝與宗盛，七年交兵秋津島。修羅戰帝釋，金翅鳥、龍王阿耨池之爭，須知猶未能與此比擬也。日本國顯此法者二度，傳教大師與日蓮而已。無眼者定當致疑，非其力之所能及也。此經文與日本、漢土、月氏、龍宮、天上、十方世界之一切經之勝劣，是由釋迦、多寶、十方之佛來集而決定者也。<br>　　問云：華嚴經、方等經、般若經、深密經、楞伽經、大日經、涅槃經等是在九易之內，抑或是六難之內？<br>　　答云：華嚴宗之杜順、智儼、法藏、澄觀等之三藏大師讀云：「華嚴經與法華經是在六難之內，雖名為二經，所說法門乃至所詮之理皆同，例如『四門觀別，見真諦同』」。法相之玄奘三藏、慈恩大師等讀云：「深密經與法華經同是唯識法門，乃第三時之教，在六難之內」。三論之吉藏等讀云：「般若經與法華經名異體同，二經一法也」。善無畏三藏、金剛智三藏、不空三藏等讀云：「大日經與法華經理同，皆是六難內之經」。日本弘法讀云：「大日經不在六難九易之內，大日經在釋迦所說一切經之外，乃法身之大日如來所說」。又有人云：「華嚴經是報身如來所說，不在六難九易之內」。此四宗元祖所讀如此，汲其流者，數千學徒等，亦不出此見。<br>　　日蓮嘆云，若說以上諸人之義全無是處，當世諸人不但不能虛心聆聽，更非上加非，終至向國主讒奏，危及我命。但，我等慈父於雙林最後之遺言云：「依法不依人」。不依人者初依、二依、三依、第四依，普賢、文殊等之等覺菩薩雖能說法門，然手中若未握有經卷，不可用也。又定：「依了義經，不依不了義經」，須辨明經中有了義與不了義，而後信受。龍樹菩薩之十住毘婆沙論云：「不依修多羅黑論，依修多羅白論」。天台大師云：「與修多羅合者，錄而用之。無文無義，不可信受」。傳教大師云：「依憑佛說，莫信口傳」。圓珍智證大師云：「須依文傳」。<br>　　上所舉諸師之釋，似皆有依一分經論，以辨勝劣，然率堅持信受自宗，不正先師謬義，是為曲會私情之勝劣，莊嚴己義之法門也。<br>　　佛滅後之犢子、方廣，後漢以後之外典，較之佛法外外道之見、三皇五帝之儒書，其邪見更為強盛，邪法更為巧妙。與此相同，華嚴、法相、真言等人師，嫉忌天台宗之正義故，曲會實經之文，強順權經之義，邪見至為強盛。所期者，有道心之人，棄偏黨，不作自他宗派之爭，莫為輕蔑他人之舉。<br>　　法華經云：「已今當」，妙樂云：「縱有經云諸經之王，不云已今當說最為第一」，又云：「已今當妙，於茲固迷......謗法之罪，苦流長劫」。驚此經釋，見一切經及人師之疏釋，狐疑冰解。今、真言之愚者等，恃有印、真言，遂思真言宗勝過法華經；或因慈覺大師等云真言殊勝而作此思，誠不足與語矣！<br>　　密嚴經云：「十地華嚴等、大樹與神通、勝鬘及餘經，皆從此經出。如是密嚴經，一切經中勝」。大雲經云：「是經即是諸經之轉輪聖王，何以故？是經典中，宣說眾生實性、佛性、常住法藏故」。六波羅蜜經云：「所謂過去，無量諸佛，所說正法，及我今所說，所謂八萬四千，諸妙法蘊......攝為五分。一索咀纜、二毘奈耶、三阿毘達磨、四般若波羅蜜、五陀羅尼門。此五種藏，教化有情。若彼有情，不能受持契經、調伏、對法、般若，或復有情，造諸惡業，四重、八重、五無間罪、謗方等經、一闡提等，種種重罪，使得銷滅，速疾解脫，頓悟涅槃，而為彼說，諸陀羅尼藏。此五法藏，譬如乳、酪、生蘇、熟蘇，及妙醍醐。總持門者，譬如醍醐。醍醐之味，乳、酪、蘇中，微妙第一，能除諸病，令諸有情，身心安樂。總持門者，契經等中，最為第一，能除重罪」。<br>　　解深密經云：「爾時，勝義生菩薩，復白佛言：世尊，初於一時，在波羅斯，仙人墮處，施鹿林中，唯為發趣，聲聞乘者，以四諦相，轉正法輪，雖是甚奇，甚為希有，一切世間，諸天人等，先無有能，如法轉者。而於彼時，所轉法輪，有上有容，是未了義，是諸諍論，安足處所。世尊在昔，第二時中，唯為發趣，修大乘者，依一切法，皆無自性，無生無滅，本來寂靜，自性涅槃，以隱密相，轉正法輪。雖更甚奇，甚為希有，而於彼時，所轉法輪，亦是有上，有所容受，猶未了義，是諸諍論，安足處所。世尊於今，第三時中，普為發趣，一切乘者，依一切法，皆無自性，無生無滅，本來寂靜，自性涅槃，無自性性，以顯了相，轉正法輪，第一甚奇，最為希有。于今世尊，所轉法輪，無上無容，是真了義，非諸諍論，安足處所」。大般若經云：「隨所聽聞，世出世法，皆能方便，會入般若，甚深理趣，諸所造作，世間事業，亦以般若，會入法性，不見一事，出法性者」。<br>　　大日經第一云：「秘密主！大乘行，發無緣乘心，法無我性。何以故？如彼往昔，如是修行者，觀察蘊阿賴耶，知自性如幻」，又云：「秘密主！彼如是捨無我，心主自在覺，自心本不生」，又云：「所謂空性，離於根境，無相無境界，越諸戲論，等同虛空......極無自性」，又云：「大日尊告秘密主言：秘密主！云何菩提？謂如實知自心」。<br>　　華嚴經云：「一切世界諸群生，有欲求聲聞道，求緣覺者轉復少，求大乘者甚希有。求大乘者猶為易，能信是法為甚難，況能受持、正憶念、如說修行、真實解。若以三千大千界，頂戴一劫身不動，彼之所作未為難，信是法者為甚難。大千塵數眾生類，一劫供養諸樂具，彼之功德未為勝，信是法者為殊勝。若以掌持十佛剎，於虛空中住一劫，彼之所作未為難，信是法者為甚難。十佛剎塵眾生類，一劫供養諸樂具，彼之功德未為勝，信是法者為殊勝。十剎塵數諸如來，一劫恭敬而供養，若能受持此品者，功德於彼為最勝」。<br>　　涅槃經云：「是諸大乘、方等經典，雖復成就、無量功德，欲比是經，不得為喻。百倍千倍、百千萬億倍，乃至算數譬喻，所不能及。善男子！譬如從牛出乳，從乳出酪，從酪出生蘇，從生蘇出熟蘇，從熟蘇出醍醐，醍醐最上。若有服者，眾病皆除，所有諸藥，悉入其中。善男子！佛亦如是。從佛出生十二部經，從十二部經出修多羅，從修多羅出方等經，從方等經出般若波羅蜜，從般若波羅蜜出大涅槃，猶如醍醐。言醍醐者，喻於佛性」。此等經文與法華經之已今當、六難九易相較，則如星之與月，須彌之與九山並列。而華嚴宗之澄觀，法相、三論、真言等之慈恩、嘉祥、弘法等之如具佛眼之人，竟猶迷於此文，何況如盲眼之當世學者等，豈可辨別勝劣！黑白明顯，似須彌與芥子之勝劣猶有所迷，何況如虛空之理，豈能不迷？不知教之深淺，則不辨理之深淺。卷帙相隔，文辭前後，教門深淺，辨別至難。故略引經文，以為愚者之助。<br>　　王有小王、大王，一切有少分、全分之別，五乳亦有全喻、分喻之辨。六波羅蜜經有有情之成佛，無無性之成佛，何況未明久遠實成，猶未達涅槃經之五味，更何能與法華經之門、本門相對。而日本弘法大師迷於此經文，竟以法華經入於第四之熟蘇味。其第五總持門之醍醐味，尚不及涅槃經，何以狂亂至此，竟書稱：「震旦人師，諍盜醍醐」，指天台等為盜人。謂：「惜哉古賢，不嘗醍醐」等，自嘆以鳴高。此等姑且置之，但為我一門者書此，他人不信者，任作逆緣可也。<br>　　嘗一渧而識大海之鹹，見一華而知春訊，雖未渡萬里以入宋，雖未歷三年以朝靈山，雖未若龍樹之入龍宮，雖未若無著菩薩之會彌勒菩薩，雖未值二處三會，一代之勝劣可得而知之也。蛇知七日內之洪水，龍之眷屬故也。烏知年中之吉凶，前世之陰陽師故也。鳥有善飛之德，勝於人。<br>　　日蓮之知諸經勝劣，優於華嚴澄觀、三論嘉祥、法相慈恩、真言弘法，是繼跡於天台、傳教之故也。彼等諸人如不歸於天台、傳教，豈得免於謗法之失？當世日本國第一富者，日蓮是也。命奉法華經，名留後代。成大海之主，諸河神皆順之；於須彌山之王，眾山神能不從乎？辨得法華經之六難九易，雖不讀一切經，亦必順之矣！寶塔品三箇敕宣之上，更有提婆品二箇諫曉。提婆達多以一闡提而得記為天王如來，涅槃經四十卷之現證，在於此品。善星、阿闍世等無量五逆謗法者中舉其一、舉其首，則其餘者如葉之隨枝。是一切五逆、七逆、謗法、闡提都得記為天王如來者矣！毒藥變為甘露，勝於眾味多矣！龍女之成佛亦如此，非限於一人，此顯一切女人皆得成佛。法華以前，諸小乘教不許女人成佛。諸大乘教或亦有許成佛往生者，此但為改轉成佛，不同於一念三千之成佛，是有名無實之成佛往生也。舉一例諸，龍女之成佛，是踏出末代女人成佛往生之路矣！<br>　　儒家孝養止於今生，無助於父母之未來，是謂外家聖賢有名無實。外道雖能知過去、未來，無可助父母之道。唯佛道能有助於父母之後世，允宜有聖賢之名。而法華經以前大小乘諸經諸宗，自身得道猶不可求，更何況於父母乎？徒有文而無義。今法華經時，由女人成佛而顯悲母之可成佛，由達多之惡人成佛而顯慈父之可成佛，此經乃內典之孝經也。二箇諫曉畢。<br>　　震於以上五箇鳳詔，乃有勸持品之弘經。於此，當出明鏡之經文，以明當世禪、律、念佛者及諸檀那之謗法。<br>　　名日蓮者，去年九月十二日子丑時受斬，魂魄來此佐渡國。越年二月，雪中書贈有緣弟子，令無所畏懼，祇見者或有所畏耳！此是釋迦、多寶、十方諸佛之預言，顯照日本國當世之明鏡也，亦可視為遺念之物。<br>　　勸持品云：「唯願不為慮！於佛滅度後，恐怖惡世中，我等當廣說。有諸無智人，惡口罵詈等，及加刀杖者，我等皆當忍。惡世中比丘，邪智心諂曲，未得謂為得，我慢心充滿。或有阿練若，納衣在空閑，自謂行真道，輕賤人間者。貪著利養故，與白衣說法，為世所恭敬，如六通羅漢。是人懷惡心，常念世俗事，假名阿練若，好出我等過......常在大眾中，欲毀我等故，向國王大臣，婆羅門居士，及餘比丘眾，誹謗說我惡，謂是邪見人，說外道論議......濁劫惡世中，多有諸恐怖，惡鬼入其身，罵詈毀辱我......濁世惡比丘，不知佛方便，隨宜所說法，惡口而顰蹙，數數見擯出」。<br>　　記八云：「文三，初一行，通明邪人，即俗眾也。次一行，明道門增上慢者。三七行，明僭聖增上慢者。故此三中，初者可忍，次者過前，第三最甚，以後後者，轉難識故」。東春智度法師云：「初有諸下五行......第一、一偈忍三業惡，是外惡人。次、惡世下一偈，是上慢出家人。第三、或有阿練若下三偈，即是出家處，攝一切惡人」，又云：「常在大眾下兩行，向公處，毀法謗人」。涅槃經九云：「善男子！有一闡提，作羅漢像，住於空處，誹謗方等、大乘經典。諸凡夫人，見已皆謂：真阿羅漢，是大菩薩」，又云：「爾時是經，於閻浮提，當廣流布。是時當有，諸惡比丘，抄掠是經，分作多分，能滅正法、色香美味。是諸惡人，雖復讀誦、如是經典，滅除如來、深密要義，安置世間、莊嚴文飾、無義之語。抄前著後，抄後著前，前後著中，中著前後。當知如是，諸惡比丘，是魔伴侶」。<br>　　六卷般泥洹經云：「有似阿羅漢一闡提，而行惡業；似一闡提阿羅漢，而作慈心。有似羅漢，一闡提者，是諸眾生，誹謗方等；似一闡提，阿羅漢者，毀訾聲聞，廣說方等，語眾生言：我與汝等，俱是菩薩。所以者何？一切皆有，如來性故。然彼眾生，謂一闡提」。涅槃經云：「我涅槃後.....正法滅後，於像法中，當有比丘，似像持律，少讀誦經。貪嗜飲食，長養其身。雖著袈裟，猶如獵師，細視徐行，如貓伺鼠，常唱是言：我得羅漢......。外現賢善，內懷貪嫉。如受啞法，婆羅門等，實非沙門，現沙門像。邪見熾盛，誹謗正法」。<br>　　夫鷲峰、雙林之日月，毘湛、東春之明鏡，照見當世諸宗，及國內禪、律、念佛者之醜面，直無一分之陰翳。妙法華經云：「於佛滅度後，恐怖惡世中」。安樂行品云：「於後惡世」，又云：「於末世中」，又云：「於後末世，法欲滅時」。分別功德品云：「惡世末法時」。藥王品云：「後五百歲」。正法華經勸說品云：「然後末世」，又云：「然後來末世」，添品法華經所云文同。天台云：「像法中，南三北七，法華經之怨敵也」。傳教云：「像法末，南都六宗學者，法華怨敵」。彼等之時，尚未分明。<br>　　今，教主釋尊、多寶佛，寶塔之中，如日月並坐，十方分身諸佛，樹下星列之中，正法一千年、像法一千年、二千年過，入末法之始，法華經必有三類怨敵，此八十萬億那由佗諸菩薩所言，豈得是虛妄？當世，如來滅後二千二百餘年，縱以手指地，或有不中；縱春已至，花或不開，三類敵人必於日本國出現！然則，何種之人在三類之內？又、誰人才是法華經行者？難言、難言！彼之三類怨敵亦有我等進入其中者乎？又、法華經行者之中，亦有我人乎？誠是難言、難言！<br>　　周第四代、昭王御宇，二十四年甲寅四月八日夜中，天現五色光氣，亙及南北，明如白晝，大地六種震動，不雨而江河井池水滿，一切草木開花結果，不思議事也。昭王大驚，大史蘇由占云：「西方聖人生」。昭王問：「此國如何」？答云：「無事，一千年後，彼之聖言，渡來此國，利益眾生」。彼稍習外典，一毫未斷見思之惑者，猶知一千年後之事。果然，一千一十五年後，後漢第二代、明帝之永平十年丁卯，佛教渡來漢土。而此，不容比擬者，乃是在釋迦、多寶、十方分身諸佛前，諸菩薩之未來記也。當世日本國，豈能竟無法華經之三類敵人乎？佛於付法藏經等記云：「我滅後，正法一千年間，弘我正法者，二十四人，次第相續」。迦葉、阿難等，自不待言，一百年之比丘、六百年之馬鳴、七百年龍樹菩薩等，絲毫不爽，俱經出現。此事如何得是虛妄？如此事竟有違異，則一經俱當違異。則所謂舍利弗未來之華光如來，迦葉之光明如來，俱成妄語。反而爾前真實，諸聲聞將是永不成佛。寧可供養犬、野干，亦不可供養阿難等。如之何、如之何！<br>　　第一之「有諸無智人」云者，見是信從經文第二之「惡世中比丘」及第三之「納衣比丘」之大檀那等，因此，妙樂大師稱此等為「俗眾」，東春稱「向公處」。第二之法華經怨敵，經云：「惡世中比丘，邪智心諂曲，未得謂為得，我慢心充滿」。涅槃經云：「是時當有，諸惡比丘......是諸惡人，雖復讀誦、如是經典，滅除如來、深密要義」。止觀云：「若無信，高推聖境，非己智分。若無智，起增上慢，謂己均佛」。道綽禪師云：「二由理深解微」。法然云：「諸行非機失時」。記十云：「恐人謬解者，不測初心功德之大，而推功上位，蔑此初心，故今示彼行淺功深，以顯經力」。傳教大師云：「正像稍過已，末法太有近。法華一乘機，今正是其時。何以得知？安樂行品云：『末世法滅時』也」。慧心云：「日本一州，圓機純一」。<br>　　道綽、傳教、法然、慧心，其誰信乎？彼於一切經無證文，此正依法華經。且日本國已一同以叡山大師為受戒之師，胡為乎傾心於天魔附身之法然，而棄我剃頭之師也？法然果為智者，何不以此釋載於選擇而加以和會，彼是故意隱人之理者也。第二之「惡世中比丘」，所指正是法然等無戒、邪見者也。涅槃經云：「我等悉名，邪見之人」。妙樂云：「自指三教，皆名邪見」。止觀云：「大經云：『自此之前，我等皆名邪見之人也』！邪豈非惡」。弘決云：「邪即是惡，是故當知，唯圓為善，復有二意。一者以順為善，以背為惡，相待意也。以著為惡，以達為善，相待絕待，俱須離惡。圓著尚惡，況復餘耶」！外道之善惡，對小乘經皆成惡道。小乘之善道乃至四味三教，對法華經皆成邪惡，但法華是正善也。爾前之圓是相待妙，若對絕待妙，猶是惡也。若攝前三教，猶為惡道也。爾前極理，依之而行猶是惡道。何況以觀經等猶不及華嚴、般若經等之小法為本，取法華經之精義納于觀經，還教人將法華經「閣拋閉捨」之法然及其所化弟子、檀那等，豈非誹謗正法者乎？釋迦、多寶、十方諸佛為「令法久住，故來至此」。而法然及日本國之念佛者等說：「法華經於末法，在念佛以前滅盡」，寧非三聖之怨敵耶！<br>　　第三，法華經云：「或有阿練若，納衣在空閑......與白衣說法，為世所恭敬，如六通羅漢」。六卷般泥洹經云：「有似阿羅漢一闡提，而行惡業；似一闡提阿羅漢，而作慈心。有似羅漢，一闡提者，是諸眾生，誹謗方等；似一闡提，阿羅漢者，毀訾聲聞，廣說方等，語眾生言：我與汝等，俱是菩薩。所以者何？一切皆有，如來性故。然彼眾生，謂一闡提」。涅槃經云：「我涅槃後......於像法中，當有比丘，似像持律，少讀誦經。貪嗜飲食，長養其身。雖著袈裟，猶如獵師，細視徐行，如貓伺鼠，常唱是言：我得羅漢......。外現賢善，內懷貪嫉。如受啞法，婆羅門等，實非沙門，現沙門像。邪見熾盛，誹謗正法」，妙樂云：「第三最甚，以後後者，轉難識故」。東春云：「第三，或有阿練若下三偈，即是出家處，攝一切惡人」。此東春所稱「即是出家處，攝一切惡人」者，是指今世日本國之何處耶？叡山乎？園城乎？東寺乎？南都乎？建仁寺乎？壽福寺乎？建長寺乎？須仔細尋思！是指延曆寺之出家眾，身著甲冑耶？園城寺之五分法身之體，持帶鎧杖之事耶？彼等似非經文所指「納衣在空閑」者，人亦不思「為世所恭敬，如六通羅漢」，又可謂「轉難識故」耶？華洛之聖一等、鎌倉之良觀等，似如所指也。此不可怨人也！有眼者，可引經文合我身而讀之也。<br>　　止觀第一云：「止觀明靜，前代未聞」，弘一云：「自漢明夜夢，洎乎陳朝......預廁禪門，衣傳授者」，補注云：「衣傳授者，指達摩」。止五云：「又一種禪人......盲跛師徒，二俱墮落」。止七云：「九意不與世間文字法師共，亦不與事相禪師共。一種禪師，唯有觀心一意，或淺或偽，餘九全無。此非虛言，後賢有眼者，當證知也」，弘七云：「文字法師者，內無觀解，唯構法相。事相禪師者，不閑境智，鼻膈止心，乃至根本有漏定等。一師唯有觀心一意等者，此且與而為論，奪則觀解俱闕。世間禪人，偏尚理觀，既不諳教，以觀消經。數八邪八風，為丈六佛。合五陰三毒，名為八邪。用六入為六通，以四大為四諦。如此解經，偽中之偽，何淺可論」。<br>　　止觀七云：「昔鄴洛禪師，名播河海，住則四方雲仰，去則阡陌成群，隱隱轟轟，亦有何利益？臨終皆悔」。弘七云：「鄴洛禪師，鄴在相州，即齊魏所都，大興佛法。禪祖之一，王化其地，護時人意，不出其名。洛即洛陽」。六卷般泥洹經云：「不見究竟處者，永不見彼一闡提輩，究竟惡業」。妙樂云：「第三最甚......轉難識故」。無眼者、一眼者、邪見者，不見末法之始之三類，得一分佛眼者可知之也。法華經云：「向國王大臣，婆羅門居士」，東春云：「向公處，毀法謗人」。夫昔像法之末，有護命、修圓等，獻狀讒奏傳教大師；今末法之始，有良觀、念阿等，注偽書獻於將軍家，豈非三類怨敵乎？<br>　　當世之念佛者等，向天台法華宗檀那之國王、大臣、婆羅門、居士等云：「法華經理深，我等解微。法至深，機至淺」。其疏遠法華經之意，與「高推聖境，非己智分」者何異？禪宗云：「法華經是指月之指，禪宗月也。既得月，指有何用？禪是佛心，法華經是佛言，佛說法華經等一切經後，最後拈花一支，授迦葉一人，其證並以袈裟付囑迦葉，乃至付法藏二十八，傳止六祖」。此等大妄語，誑醉國中為時已久。又有天台、真言之高僧等，名籍其家，實闇自宗，貪欲深重，畏於公家、武家，竟對此義證伏、讚歎。<br>　　昔多寶、分身諸佛，證明法華經之「令法久住」；今天台宗之碩德，證伏於「理深解微」。是故，日本國但有法華經名，而無一人得道。誰為法華經行者乎？燒燬寺塔，致流罪之僧侶不知其數，阿諛公家、武家，而受憎之高僧復多。若此之輩，得謂法華經行者耶？<br>　　佛語不虛，三類怨敵已充滿國中。是金言將破之故，乃無法華經行者，此何如也、何如也！然究有誰人為眾俗所惡口罵詈？有何僧曾被加刀杖？是誰僧因法華經被讒奏於公家、武家？誰僧「數數見擯出」，數度流放？除日蓮以外，日本國內更無一人也！日蓮非法華經行者，諸天乃不為我助，然則當世復有誰人，堪稱法華經行者，以證佛語之為實語者乎？佛與提婆，如身之與影，生生不離。聖德太子與守屋，如蓮華之花果同時。既有法華經行者，必有三類怨敵。三類已見，法華經行者誰歟！須求之為師，恰如一眼之龜值遇浮木。<br>　　或有人云：當世之三類大約可見，但無法華經行者。欲謂汝為法華經行者，大有不似。此經云：「天諸童子，以為給使，刀杖不加，毒不能害」，又云：「若人惡罵，口則閉塞」等。又云：「現世安穩，後生善處」。又「頭破作七分，如阿梨樹枝」。又云：「亦於現世，得其福報」，又云：「若復見受持，是經典者，出其過惡，若實若不實，此人現世，得白癩病」。<br>　　答云：汝之疑，大吉。就此且為袪除不審。不輕品云：「惡口罵詈」等，又云：「或以杖木瓦石，而打擲之」。涅槃經云：「若殺若害」。法華經云：「而此經者，如來現在，猶多怨嫉」。佛小指為提婆所傷，遭遇九橫大難，此非法華經行者耶？不輕菩薩不得稱一乘之行者耶？目連為竹杖所殺，是在法華經記之後；付法藏第十四之提婆菩薩、第二十五之師子尊者，二人為人所殺，彼等不是法華經行者耶？竺道生流謫蘇山，法道受火印烙面，逐放江南，彼等非為一乘之持者耶？外典者如白居易、北野天神之遠謫，不為賢人耶？<br>　　案事之心，前生無誹謗法華經之罪者，今生修行法華經。或由世間之過失，或因加怨無罪者，會忽見現罰。如修羅射帝釋，金翅鳥之入阿耨池等，還必受一時之損。天台云：「今我疾苦，皆由過去。今生修福，報在將來」。心地觀經云：「欲知過去因，見其現在果；欲知未來果，見其現在因」。不輕品云：「其罪畢已」，不輕菩薩因身有過去謗法華經之罪，故蒙瓦石之報。<br>　　又有順次生必墮地獄者，自造重罪，而無現罰，一闡提人是也。涅槃經云：「迦葉菩薩白佛言：世尊！如佛所說，大涅槃光，入於一切，眾生毛孔」，又云：「迦葉菩薩白佛言：世尊！云何未發菩提心者，得菩提因」。佛答此問云：「佛告迦葉：若有聞是，大涅槃經，言我不用、發菩提心，誹謗正法。是人即時，於夜夢中，見羅剎像，心中怖畏。羅剎語言：咄、善男子！汝今若不發菩提心，當斷汝命。是人惶怖，寤已即發、菩提之心。當知是人，是大菩薩」。非甚大惡人者，若誹謗正法即時當夢見，而心生改悔。又云：「枯木石山」等，又云：「焦種雖遇甘雨」等，又云：「明珠淤泥」等，又云：「如人手創，捉毒藥」等，又云：「大雨不住空」等。如此多譬，所詮，若是上品之一闡提人，以順次生，必墮無間，故無現罰。例夏桀、殷紂之世，天無災變，以有重科，世必滅亡故也。<br>　　又或有以守護神棄此國土，而無現罰者。謗法之世，守護神捨去，諸天不為守護，是故行正法者竟無徵驗，反遭大難。金光明經云：「修善業者，日日衰減」。惡國惡時是也，具如立正安國論所勘。<br>　　所詮，我志已決，不仰諸天，身承諸難，誓終此生。身子退六十劫菩薩之行，以不堪乞眼婆羅門之責故；久遠大通者沈淪於三五塵劫間，以遭遇惡知識之故也。就善、就惡，捨法華經者必得地獄之業。茲立大願，縱有以日本國位相讓，欲我棄法華經，而取觀經等以求後生之福者；縱有脅我，若不念佛將斬父母之頸，以種種大難相加，除非智者能破我義，終不為用也。其他大難，祇如風前之塵。我、誓將作日本之梁柱，作日本之眼目，作日本之大船，此願不可破！<br>　　疑云：何以知汝之流罪、死罪，是過去之宿習？<br>　　答云：銅鏡照顯一切色形，秦王有驗偽之鏡，可顯現時之罪；佛法之鏡，則照顯過去業因。般泥洹經云：「善男子！過去曾作、無量諸罪、種種惡業。是諸罪報，或被輕易，或形狀醜陋，衣服不足，飲食粗c，求財不利，生貧賤家，及邪見家，或遭王難，及餘種種、人間苦報。現世輕受，斯由護法，功德力故」。此段經文，與日蓮之身宛然符合。狐疑之冰全消，千萬之難無由。一句一言試於我身觀之，「或被輕易」，法華經云：「輕賤憎嫉」，此我二十餘年間所受輕慢也。「或形狀醜陋」、「衣服不足」云者，此予身也。「飲食粗c」云者，予身也。「求財不利」云者，予身也。「生貧賤家」云者，予身也。「或遭王難」等，此經文復有何疑！法華經云：「數數見擯出」，此經文之所云：「種種」也。「斯由護法，功德力故」等者，摩訶止觀第五云：「散善微弱，不能令動。今修止觀，健病不虧，動生死輪」，又云：「三障四魔，紛然競起」。<br>　　我自無始以來，生為惡王，奪取法華經行者衣食、田地者，不知其數。一如現世，日本國諸人，倒毀法華經山寺者然。又殺害法華經行者之數，不知凡幾！此等重罪，有已消滅，亦有尚未消滅者。縱已消滅，亦或有殘留未盡者。然出離生死時，必待此等重罪盡消方得出離。而功德輕淺，此等罪業深重。行權經者，此等重罪之苦報不出，如鐵不鍛鍊不能見疵，累累錘鍊，疵乃顯現；芝麻榨油，用力弱，出油少。今我日蓮，強責國土之謗法，招來大難，是過去重罪，由今生之護法而喚出者。鐵不值火則黑，得火則赤。木阻急流，波湧如山。睡獅撓之以手，則大吼。<br>　　涅槃經曰：「譬如貧女，無有居家，救護之者，加復病苦，飢渴所逼，遊行乞丐。止他客舍，寄生一子。是客舍主，驅逐令去。其產未久，攜抱是兒，欲至他國，於其中路，遇惡風雨，寒苦並至，多為蚊虻、蜂螫、毒蟲，之所唼食。逕由恆河，抱兒而度。其水漂疾，而不放捨，於是母子，遂共俱沒。如是女人，慈念功德，命終之後，生於梵天。文殊師利！若有善男子，欲護正法......如彼貧女，在於恆河，為愛念子，而捨身命。善男子！護法菩薩，亦應如是，寧捨身命......如是之人，雖不求解脫，解脫自至。如彼貧女，不求梵天，梵天自至」。<br>　　此段經文，章安大師以三障釋之，可一讀。「貧人」者，無法財也。「女人」者，有一分慈者也。「客舍」者，穢土也。「一子」者，法華經信心、了因之子也。「舍主驅逐」者，流罪也。「其產未久」者，信未久也。「惡風」者，流罪之敕命也。「蚊虻」等者，「有諸無智人，惡口罵詈等」也。「母子共沒」者，終不壞法華經之信心而遭殺害也。「梵天」者，生於佛界也。<br>　　云引業者，上至佛界不變者也。雖殺日本、漢土萬國諸人，若未犯五逆、謗法，不墮無間地獄，但於其他惡道中，受苦多歲。雖持萬戒，雖修萬善，以係散善，猶不得升入色天。又為梵天王者，須於有漏引業之上，加以慈悲，始得生也。今此貧女，以念子故，得生梵天，大異平常性相。章安就此有二釋，所詮、念子之一念是慈念也，別無他事。念一境，似定。專思念子，即似慈悲，祇此一念，雖無他善，即得升天。<br>　　又、成佛之道，若華嚴之唯心法界，三論之八不，法相之唯識，真言之五輪觀等，實不見其有所當也。但天台之一念三千，才得見是成佛之道也。於此一念三千，我等並無一分慧解，而一代諸經之中，計唯此經懷有一念三千之珠玉也。餘經之理，形似珠玉，實是黃石。如砂不出油，如石女無子。諸經，雖智者猶不成佛；而此經，雖愚人亦種佛因。「不求解脫，解脫自至」之謂也。<br>　　我及我弟子，雖有諸難，若無疑心，自然得至佛界。勿疑天之無加護，勿嘆現世之未得安穩，雖朝夕教我弟子矣，皆因生疑棄離。愚人之習，於約束事，偏於重要時分忘失。顧念妻兒之可憫，為現世之別離而興嘆者乎？然多生曠劫，與親愛妻兒分別，幾番是出於心願者乎？又或出於為佛道而分別者乎？其為分別則一也。所願我能不壞法華經之信心，直詣靈山，再回而為妻兒輩之導也！<br>　　疑云：稱念佛者、禪宗等墮無間，顯見諍心，其將不免墮於修羅道乎？又、法華經之安樂行品云：「不樂說人，及經典過，亦不輕慢，諸餘法師」。汝與此經文相違，故遭天棄者耶？<br>　　答云：止觀云：「夫佛法兩說：一攝、二折。如安樂行：『不稱長短』，是攝義。大經：『執持刀杖乃至斬首』，是折義。雖與奪殊途，俱令利益」。弘決云：「兩說等者......大經：『執持刀杖』等者，第三云：『......護正法者，不受五戒，不修威儀』......乃至下文，『仙豫國王』等文。又、新醫禁乳云：『若有更為，當斷其首』如是等文，並是折伏破法之人，一切經論，不出此二」。文句云：「問：大經明親付國王，持弓帶箭，摧伏惡人。此經遠離豪勢，謙下慈善，剛柔碩乖，云何不異？答：大經偏論折伏，住一子地，何曾無攝受？。此經偏明攝受，頭破七分，非無折伏，各舉一端，適時而已」。涅槃經疏云：「出家、在家護法，取其元心所為，棄事存理，匡弘大經，故言『護持正法』；不拘小節，故言『不修威儀』......昔時平而法弘，應持戒，勿持杖。今時嶮而法翳，應持杖，勿持戒。今昔俱嶮，應俱持杖。今昔俱平，應俱持戒。取捨得宜，不可一向」。汝之不審，世間學者，或多以為有理。即使日蓮弟子，雖經一再曉諭，亦不能盡棄此見，若一闡提人然者。爰先舉天台、妙樂等之釋，以塞彼等之邪難。<br>　　夫云攝受、折伏法門，宛若水火，火厭水，水忌火。攝受者，嘲折伏。折伏者，憫攝受。無智、惡人充滿國土時，攝受在前，如安樂行品。邪智、謗法者多時，折伏在前，如常不輕品。譬如暑時用寒水，冬冷時喜火。草木是太陽之眷屬，寒月則苦。諸水是月亮之所從，熱時則失本性。末法宜有攝受、折伏，因有所謂惡國、破法兩國故也。而日本國之現世，是惡國乎？破法之國乎？須辨之！<br>　　問云：攝受時行折伏，與折伏時行攝受，亦有其利益否？<br>　　答云：涅槃經云：「迦葉菩薩白佛言......如來法身，金剛不壞，而未能知，所因云何？佛告迦葉：以能護持，正法因緣，故得成就，是金剛身。迦葉！我於往昔，護法因緣，今得成就，是金剛身，常住不壞。善男子！護持正法者，不受五戒，不修威儀，應持刀劍、弓箭......如是種種說法，然故不能、作師子吼......不能降伏、非法惡人。如是比丘，不能自利，及利眾生。當知是輩，懈怠懶惰，雖能持戒，守護淨行，當知是人，無所能為......時有破戒者，聞是語已，咸共瞋恚，害是法師。是說法者，設復命終，故名持戒，自利利他」。章安云：「取捨得宜，不可一向」等。天台云：「適時而已」。譬於秋終，下種耕田，難穫稻米然！<br>　　建仁年中，法然、大日二人出來興行念佛宗、禪宗。法然云：「法華經入末法，未有一人得者，千中無一」，大日云：「教外別傳」。此兩義充滿國土，天台、真言之學者等，脅諂於念佛、禪之檀那，如犬之搖尾侍主，鼠之畏貓者然。且夤緣攀附，常向國王、將軍，訴說破佛法因緣、破國因緣。天台、真言學者等，今生墮餓鬼道，後生必招阿鼻矣！縱令混跡山林，凝一念三千之觀，修行於空閑，不洩三密之油，但不識時機，不辨攝折二門，如何得離於生死？問云：責彼等念佛者、禪宗等，徒招其怨，有何利益？<br>　　答云：涅槃經云：「若善比丘，見壞法者，置不呵責、駈遣、舉處，當知是人，佛法中怨。若能駈遣、呵責、舉處，是我弟子，真聲聞也」。「壞亂佛法，佛法中怨。無慈詐親，即是彼怨。能糾治者，是護法聲聞，真我弟子。為彼除惡，即是彼親。能呵責者，是我弟子。不駈遣者，佛法中怨」。<br>　　夫拜見法華經寶塔品，釋迦、多寶、十方分身諸佛之來集，果是何心？「令法久住，故來至此」。推量三佛之於未來弘揚法華經，欲給予未來一切佛子之心，較之父母不忍於其獨子之受大苦，猶為強盛。然而，法然不以為念，竟於末法堅閉法華經之門，不使人入。如誑狂兒，使棄其寶然！令人拋棄法華經，可見其心之無恥。人有欲殺我父母，不為其告可乎？惡子醉亂，欲殺父母，不為制止可乎？惡人欲燒燬寺塔，不為制止可乎？獨子重病，不為灸治可乎？見日本之禪、念佛者而不為制止者，是如此也。「無慈詐親，即是彼怨」。<br>　　日蓮、是日本國諸人之主師父母也。一切天台宗人，是彼等之大怨敵也。「為彼除惡，即是彼親」。無道心者，不得出離生死。教主釋尊之受一切外道罵為大惡人，天台大師受南三北七及德一之責謂：「以三寸之舌，斷五尺之佛身」，傳教大師之受南京諸人譏謂：「最澄未見唐都」等，皆因護持法華經之故也，不為恥。受愚人之讚，方為第一之恥。日蓮之蒙迫害，天台、真言之法師等，當以為不勝其喜。是真可憫、且奇怪者也！<br>　　夫釋尊入娑婆，羅什入秦，傳教入漢土，提婆師子捨身，藥王燒臂，上宮剝手之皮，釋迦菩薩賣身之肉，樂法以骨為筆。天台所云：「適時而已」。佛法須依時。日蓮之流罪，是今生之小苦，不足為嘆；後生得受大樂，斯足大悅！"
		},
		{
			"_id": "311",
			"name": "覆南條書其三",
			"context":
				"覆南條書其三<br>（南條殿御返事）<br>建治二年閏三月　五十五歲作<br>別名：大橋太郎抄　　　　　<br>　　單衣一領、鹽一馱、油五升，敬領矣。<br>　　衣以禦寒，又防暑、覆體、飾身。法華經第七、藥王品云：「如裸者得衣」。意是如無衣裸身者之得有衣服，述喜悅之情。付法藏者中，有名商那和修之人，是著衣而生，其前生，曾以衣物供養佛法云。又、法華經云：「柔和忍辱衣」。<br>　　崑崙山無石，身延嶽無鹽。無石之地，石勝於玉；無鹽之地，鹽勝於米。國王之寶，是左右大臣。左右大臣如鹽與醬，無之則日子難度；無左右之臣，則國難治。油者，涅槃經云：「風中無油、油中無風」，是治風病第一之藥也。<br>　　承送來諸物，具見厚情，難以言表。所詮，一切是故南條大人深信法華經之所顯也。王之志，臣述之；親之志，子言之，是此矣。故大人當為之喜歟！<br>　　筑紫有名大橋太郎之諸侯，攖大將軍之怒，繫於鎌倉由比之濱、土牢者十二年。被捕，出筑紫時，別夫人云：「持弓箭之身，受主君之責，不足為嘆。但與卿自幼相親，此別，辛酸難以言喻。此亦姑置之。男兒也、女兒也，膝下都無一人<br>，是為可歎！聞卿有孕，是女兒歟？是男兒歟？不能見及，是為憾也。又、此子他日長大成人，不見其父，豈能不為歎乎？雖然，力所不及，奈何」！言畢，即出。<br>　　如是日月流逝，安產得一男，七歲登山寺，鄰童笑其無親，回家問母：「父何在」？母難答，徒哭泣以對。此兒言：「無天，不降雨；無地，不生草。雖有母，如無父，何得為人？因何隱父之所在耶」？母被問，乃答：「昔兒年幼，故未言」。因為述經過，此兒哭泣之餘，復問有無父之遺物。答有，此是大橋先祖之日記，及留為腹內之子之親筆書。聞此，兒更為思親，哭泣不已。「然則，現又如何」？母稱：「父辭家時，原有從者多人隨行，及受罪責，皆散失。其後，是生、是死，無為報信之人」。稚兒匍伏號泣，勸之亦不從。<br>　　母言：「使汝登山寺，是為致孝於父也。可於佛前奉花，讀經一卷以為孝養」。依言，稚子急往登山寺，遂無意回家，日夜讀法華經，非徒讀之，且能諳誦之矣。<br>　　至十二歲，亦不出家，束髮，辛苦逃出筑紫，尋往鎌倉。行至鶴岡八幡宮前，伏拜而言：「八幡大菩薩是日本第十六王，本地是於靈山淨土說法華經之教主釋尊。為滿眾生之願，而現作神。今求滿我之願，我父是生者乎、死者乎」？戌時始讀法華經，直讀至寅時，童稚之聲，響遍寶殿，使人動心，聞者幾至忘歸。眾人聚來，欲看個分明，一見不是法師，不是婦女，祇是一幼童。<br>　　其時，正有京之二品夫人來參拜，原是避人目者，因聽得讀經之聲不同尋常，竟聽至終結。歸後，不能忘懷，乃使人跟隨稚兒，並親稟大將軍。將軍召來稚兒於持佛堂讀經。　　次日，又召稚兒讀經，忽聞西御門、人聲嘈雜，一問得知今日有囚犯斬首。稚兒心想我父雖不思其仍在人間，但聞得有人斬首，思之如己身之痛，不禁哀傷落淚。大將軍訝而問之：「稚兒何人，從實告來」，稚兒一一如實以告。將軍身旁之大小諸侯，以及簾內之夫人等，無不以袖拭淚。<br>　　大將軍召來原，命其引來名大橋太郎之囚犯。原答現正送往由比濱行刑，恐已處斬。稚兒雖在殿前，匍伏哀號。大將軍即命原親往刑場，若尚未斬首，著即帶來。原遂即馳往由比濱，尚未到時，即高聲大呼制止，正是拔刀欲用刑之時。<br>　　其後，原亦未解大橋太郎之縛，即牽往大庭。大將軍命交予稚兒，稚兒急下為父解縛。大橋太郎亦不知是其子，亦不知何以得救。大將軍呼稚兒來至身邊，給予種種布施，不僅釋回大橋太郎，并復其領土。<br>　　大將軍之言云：「法華經之力，久有所聞，此身當之者，凡二事：一、故親父源義朝之首為太政居士平清盛所斬，萬分哀慟，難以言喻。亦不知應禱於何神佛，自走湯山之妙法女居士習讀法華經千部時，高雄山之文覺法師持亡父之首來，見後，不僅大仇得報，更作日本武士之大將，此皆是法華經之利生也。<br>　　其二，此稚兒之救父事，大不思議也。大橋太郎此奴，我賴朝決不為饒。縱令奉敕宣，亦當違旨而斬之。因甚為憎之，故不急處斬而繫於土牢者十二年，乃有此不思議事也。故、法華經之事，至為令人感激。賴朝武士大將，雖多罪積，以信法華經，得免墮惡道者歟」！言下，淚已難抑。<br>　　今見君之志，故南條大人，既是親子，當必深為喜愛者歟！然如是以法華經為我孝養之事，亦必是所未曾料得。設有罪，無論居何所，得如此孝養之志，雖閻魔法王、梵天、帝釋亦必知之矣，釋迦佛、法華經何能為之捨耶？彼稚兒之解父縛，與君之志，無有稍違。此書乃和淚寫之者也。<br>　　又、蒙古興兵事，此間尚無所聞。言及此，人每謂日蓮法師聞蒙古來犯則喜，實是無稽之言。吾曾言當有此事，而人之悉來責日蓮如仇敵，既是經文所言，終見來矣。縱是如何責我，亦無用也。<br>　　未有何罪，唯思為國之助者，不僅不欲為用，且更以法華經第五卷擊日蓮之頭。此梵天、帝釋所覽，亦鎌倉八幡大菩薩見得者。任是如何諫之，今世既是不用，遂入此山中矣。<br>　　雖思各各可憫，而亦難於為助乎？日夜唯禱之於法華經耳！至望益勵信心，盡力祈禱，日蓮之心志，決不為弱，祇依各各信心之厚薄也。大旨是日本國之賢士高位者，其必難免生作俘囚乎？可哀、可哀！恐恐謹言。<br>　　閏三月二十四日　　　　　　　　　　　　日　　蓮　花押<br>　　　覆南條大人"
		},
		{
			"_id": "312",
			"name": "覆九郎太郎書其一",
			"context":
				"覆九郎太郎書其一<br>（九郎太郎殿御返事）<br>建治二年九月　五十五歲作<br>　　里芋一馱，敬領。<br>　　崑崙山有玉無石，缺石故以玉易石。彭蠡濱之浦，不產木草，以魚易薪。病鼻者無用於檀香，眼盲者不用明鏡。<br>　　此身延之澤，在甲斐國、波木井鄉內之深山中。西有七面之山嶽。東天子嶽，南鷹取嶽，北身延嶽。四山中有深谷，如箱之底。峰有猿鳴，嘈如巴峽，谷多大塊巨石。<br>　　然求如駿河芋般之小石，則未一見。芋之可珍，勝於闇夜之燈，勝於渴時之水。汝言此物不為珍貴，是貴地多有此物故乎？可羨、可羨！已轉奉於法華經、釋迦佛矣。佛接納誠意，定當喜悅不已。行往靈山淨土時，可為尋之。恐恐謹言。<br>　　建治二年丙子九月十五日　　　　　　　　日　　蓮　花押<br>　　　覆九郎太郎大人"
		},
		{
			"_id": "313",
			"name": "本尊供養書",
			"context":
				"本尊供養書<br>（本尊供養御書）<br>建治二年十二月　五十五歲作<br>與南條平七郎　　　　　　　<br>　　供養法華經本尊之僧膳用米一馱、里芋一馱，收得。<br>　　法華經文，凡六萬九千三百八十四字，一一文字見于我等之目祇為黑字，在佛眼視之，一一皆佛也。譬如有金粟王之國王點沙為金，有釋摩男之人指石成珠。入玉泉之木成璃，入大海之水俱鹹，鳥近須彌山而成金色，阿伽陀藥以毒為藥。法華經之不思議亦如是，能使凡夫成佛。蕪為鶉，山芋為鰻，世間之不思議如是，何況法華經之力耶！<br>　　帶犀牛角入大海，水去身者五尺；以栴檀之香塗身，入大火亦不能燒。若持法華經者，八寒地獄之水不能濡，八熱地獄之大火不能燒。法華經第七云：「火不能燒，水不能漂」。歲末事冗，兼以使者待發，就此擱筆。<br>　　建治二年丙子十二月　日　　　　　　　日　　蓮　花押<br>　　　覆南條平七郎大人"
		},
		{
			"_id": "314",
			"name": "覆上野書其五",
			"context":
				"覆上野書其五<br>（上野殿御返事）<br>建治三年五月　五十六歲作<br>別名：梵帝計謀事　　　　<br>　　五月十四日，特承送來芋頭一馱，敬領。<br>　　此時人忙，芋頭如珠、如藥。來函所述之事，謹聞之矣。<br>　　有名尹吉甫之人，僅有一子，名伯奇。父既是賢人，子亦賢，任是何人不能使此父子相違，其繼母訴之亦不見信用，數年之間，計謀多端。某次，繼母以蜂納入懷，急求伯奇驅之，故使其父見知，并稱伯奇畸戀，圖加陷害。<br>　　頻婆沙羅王之王，賢王也；且在佛之檀那中，為閻浮第一。又、此王是摩竭提國之王。佛有意於此國說法華經，王與佛一同，說法華經原是一定可行。然有名提婆達多之人，思定欲破壞此事，但所謀一切不遂。其間，提婆達多結交於頻婆沙羅王之太子阿闍世王，漸取得歡心，而使與其父失和，終則阿闍世王受騙，弒其父頻婆沙羅王。<br>　　阿闍世王既與提婆同心，五天竺之外道、惡人，如雲霞之來聚，遂分與國土，或施財寶，籠絡其心，舉國眾王乃成佛之大怨敵。欲界之第六天魔王，率無量眷屬下世，化入於摩竭提國之提婆、阿闍世、六大臣等之身，形雖為人，力為第六天之力，較大風之披靡草木、大海之波濤洶湧、大地震之搖撼大地、大火之延燒市廛，更為騷亂，更為可怖！是故，有波璃之王，聽信阿闍世王之言，殺釋迦佛近親者數百人。阿闍世王放醉象，踐死無量無邊之佛弟子，或以兵士伏置於路，或於井中投糞，或使女人虛言構罪而殺佛弟子。向舍利弗、目連挑難生事。殺加留陀夷而埋於馬糞，佛受攻，一夏九十日以馬麥為食等事。<br>　　世間之人，以為佛力終不及惡人，故雖是信佛之人，噤口不言，閉眼不見，但捲舌揮手而已。終至提婆達多打殺釋迦如來之養母蓮華比丘尼，又使佛身出血，誰人將為其助耶？<br>　　如是者歷經多時，不知何故，忽說法華經。此法華經云：「而此經者，如來現在，猶多怨嫉，況滅度後」。文意是謂，我現在世，此經之敵已如是，何況末代，欲信此法華經一字一點及為人解說者之人歟。以此思之，佛說法華經至今二千二百二十餘年，以法華經如佛讀之者，尚無其人乎？<br>　　若必值大難，始云識得法華經之人，則天台大師、傳教大師看似當於法華經行者，然未見有如釋尊在世之大難，祇為南三北七、南都七大寺之小難耳。未有國主為敵，未受萬民之刃，無一國之漫罵。滅後信法華經之人，必有較諸在世為更甚之大難，然等同之難且不來，何況勝彼之大難、多難耶！<br>　　虎嘯生風，龍吟興雨，若是野兔之鳴、驢馬之嘶，則風不起、雲不興也。愚者誦法華經、賢者談義時，國不騷動，平靜無事。聖人出現，如佛談法華經時，一國騷然，將有勝於在世時之大難，此是見於經文者。今、日蓮非賢人，更何敢望於聖人，天下第一之僻人歟！<br>　　但如經文之宛然符合，眼前大難出來，則較之父母再生、仇家之惡報，心猶喜悅。身雖愚者，而能蒙佛待之如聖人，豈能不為喜悅。雖作智者，且固持二百五十戒，萬民敬禮之勝於諸天敬禮帝釋，然於釋迦佛、法華經，思以為是怪事，如提婆達多，則是一時看來雖好，後生可怖、可怖！<br>　　而、君之德行如法華經行者，久有所聞。然而無論親疏，多示關懷且為教訓云：「信日蓮法師，豈不受騙，亦主君所不容者歟」。人謀可畏，雖賢人也不免焉！豈必捨法華經乎？不以厚信示人，當是得宜之計歟！大魔所附者，必先陷其一人，而藉之及於多人，悉攻陷之。<br>　　日蓮弟子中，有名少輔法師、能登法師，及名越女居士等者，以欲深、畏怯、愚癡而作智者狀，此輩於事起時，得便攻陷多人。君若亦為其所陷，則駿河稍稍似有信心者，或正欲發心之諸人，必將皆棄法華經矣。是以，於此甲斐國雖稍有欲發心之人，倘不堅定者，不許入此門。有名望者，雖似有信，其後退轉，破人信心。<br>　　可為一言置之者，梵天、帝釋等之謀，日本國必有一時齊來為信之事。爾時，作言：「我早信之，我早信之」，定必多有其人歟！<br>　　若誠厚有信心，須唯作是念：「非為他人，為我亡父也。人不能為我親後世之悼。是子，故能為親後世之悼。若領有一鄉，必半鄉為父，半鄉養妻兒、眷屬也。我之命、有事，將奉之於上」，若有人於何事，皆和言悅色，欲動搖我信心，可思是試我者也，須言：「各各為我教訓，甚為歡喜，但須先教訓自身也。未蒙主君信用之事，我自知之，殊無須以上為脅，可哂也。我本亦欲趣往教訓各人，然君等取得先手。若汝等至愛之妻及子，將為閻魔王牽去，其時必將合掌來求時光矣」！可狠狠投以此語。<br>　　新田大人之事，其真實者耶？沖津大人之事聞之矣。君苟得便，循之可也。希留意者，若有大人來為言時，須知是法華經之大敵，如遇優曇華、如盲龜值浮木。望確示回音。<br>　　治領千町、萬町之人，有以僅微之事而忽捨命，被沒其領地者，此度若為法華經而捨命，何有可惜？藥王菩薩於千二百歲間，燒身而作佛；須頭檀王於千歲之間，以身作床，是今之釋迦佛也。雖然如此，勿作違心之事。<br>　　今若捨棄信心，反為人譏矣。虛作同黨而陷汝嘲汝、亦使人譏汝之輩，可容彼等盡為教訓，而於眾人之前語之云：「與其教訓他人，何不先為自我之教訓乎」！正色厲聲為訓可也。一、二日內希回音。事繁不述，容另為書。恐恐謹言。<br>　　建治三年五月十五日　　　　　　　　　　日　　蓮　花押<br>　　　覆上野大人"
		},
		{
			"_id": "315",
			"name": "覆南條書其四",
			"context":
				"覆南條書其四<br>（南條殿御返事）<br>別名：白麥御書<br>　　白麥一袋、小白麥一袋、河苔五張，敬領矣。<br>　　佛弟子有名阿那律尊者之人，幼名如意。如意者如其心願，得求財降寶之故。問佛其由？佛答以，是昔在饑世，以稗飯供養有名緣覺之聖人故。有名作迦葉尊者之人，從佛為閻浮提第一之僧，俗時為長者，有倉六十，每倉藏金百四十石。此外，其財不可勝數。問此人先世之事？佛言：「昔飢饉之世，供養麥飯一杯之故，生忉利天千遍」，今值釋迦佛，作僧中第一，於法華經受記為光明如來。天台大師文句第一有記。<br>　　以彼案此，迦葉尊者之麥飯珍貴，遂作光明如來；今檀那之白麥微賤而不作佛，焉有此理乎！在世之月，猶今之月；在世之花，猶今之花；昔之功德，猶今之功德也。加之，上自一人，下及萬民，悉來為憎，是今在山中，行將餓死之法華經行者也。乃蒙憐之，遙越山河，特送來此，厚意感人，此麥非麥，乃金也。非金，乃法華經之文字也。在我等眼見其為麥，十羅剎則見其為佛之種乎！<br>　　阿那律之稗飯變為兔，兔變為死人，死人變為金。脫指而賣之，金指又復生。受攻於王時，變為死人，如是變化不盡者九十一劫。有名釋摩男之人，石入手為金，金粟王以砂為金云。<br>　　今之麥是法華經之文字。又於女人為鏡，為飾身之具。於男子為甲、為冑，作守護神，得弓箭之第一名。南無妙法蓮華經、南無妙法蓮華經。恐恐謹言。此世之中，承平時不見有何事，當今，殊見有可危者焉。不論有何事，勿為歎息。寬弘我懷，縱領地等有違意之事，更思其為喜悅可也。處之泰然而來此，何如？未得領地者不亦有多人歟！試思，當今行向筑紫，悲歎之人，又是如何之多耶？是皆國主侮日蓮之故也。<br>　　七月二日　　　　　　　　　　　　　　　日　　蓮　花押<br>　　　覆南條大人"
		},
		{
			"_id": "316",
			"name": "庵室修復書",
			"context":
				"庵室修復書<br><br>建治三年　五十六歲作<br>　　前文永十一年六月十七日，於此山中，伐木，草草構造庵室，漸及四年矣。柱朽牆頹，未得修繕。夜不燃燈，月光下可誦聖教。手不翻經卷，風自翻之。今年木柱十二，分傾於四方，四壁一時俱倒。<br>　　有待之身，於斯難保。但祈月之暫住，願雨之稍止耳。欲鳩人夫亦不得，於是與學生策力共勵。無食，以雪延命之際，前得上野大人送芋二馱，今得一馱，珍勝於明珠歟！"
		},
		{
			"_id": "317",
			"name": "大白牛車書",
			"context":
				"大白牛車書<br><br>建治三年十二月十七日　五十六歲作<br>與南條七郎次郎　　　　　　　　　<br>　　夫法華經第二卷云：「乘此寶乘，直至道場」。日蓮於建長五年四月二十八日，初顯此大白牛車一乘法華之相傳。而諸宗人師等，如雲霞之聚來，其中真言、淨土、禪宗等哄如蜂起，群來攻詰。日蓮稱大白牛車，其牛之角最為第一而應戰。<br>　　兩角如本二門，二乘作佛、久遠實成是也。弘法大師將法華最第一之角，改作第三；一念三千、久遠實成、即身成佛，本限於法華，稱真言之經亦有之。對如斯謗法之輩，指責其誤時，怨乃愈甚。譬如矯角而至殺牛然，得有此事歟？<br>　　夫此車是以本二門之輪，駕於妙法蓮華經之牛，生死生死回繞三界火宅者，是此車也。故須於信心之轄，注以意志之油，逕往靈山淨土也。<br>　　又、心王如牛，生死如兩輪。傳教大師云：「生死二法，一心妙用；有無二道，本覺真德也」。天台云：「十如只是......今境是體」。此之文釋，須善會之！南無妙法蓮華經、南無妙法蓮華經。<br>　　十二月十七日　　　　　　　　　　　　　日　　蓮　花押"
		},
		{
			"_id": "318",
			"name": "覆上野書其六",
			"context":
				"覆上野書其六<br>（上野殿御返事）<br>建治四年二月二十五日　五十七歲作<br>與南條七郎次郎　　　　　　　　　<br>別名：水火二信抄　　　　　　　　<br>　　里芋、串柿、炒米、栗、筍、酢筒，敬領矣。<br>　　月氏有名阿育大王之王，一閻浮提四分之一，在其掌中。龍王為從，隨意降雨；鬼神作使役。始為惡王，後歸佛法，每日供養六萬僧，立八萬四千石塔。尋此大王之過去，佛在世時有德勝童子、無勝童子二幼童，以土餅供養佛，一百年內，生作大王。<br>　　佛誠尊貴，然對法華經，則如螢火與日月之勝劣、天與地之高下。供養佛有如彼之功德，何況法華經乎！土餅為供，有如彼之不思議，況是種種之物耶！彼時非飢渴之國，今是飢國。以此思之，釋迦佛、多寶佛、十羅剎女，何能不為守護乎？<br>　　夫今之時，有信法華經之人。有如火之信，有如水之信。如火之信者，聽聞時如火之燃，稍遠之，則有棄心。如水之信者，永不為退之信也。君是無論何時，恆常不退，且來訪不輟，是如水之流也。可貴、可貴！<br>　　聞尊府有人攖疾，果有此事耶？如有，亦決非鬼神之所為。是十羅剎女為試信心而有之者乎？倘真為鬼神，惱亂法華經行者，將有破頭之責，豈有不知之理。又，釋迦佛、法華經絕無虛妄，須深信之！恐恐謹言。二月廿五日　　　　　　　　　　　　　　　　　　　　　　　　日　　蓮　花押<br>　　　敬覆"
		},
		{
			"_id": "319",
			"name": "覆上野書其七",
			"context":
				"覆上野書其七<br>（上野殿御返事）<br>弘安元年四月一日　五十七歲作<br>與南條七郎次郎　　　　　　　<br>別名：末法要法御書　　　　　<br>　　白米一斗、芋一馱、蒟蒻五枚，特承送來，敬謝！<br>　　石河兵衛居士大人之愛女，多度來信，三月十四、五之夜分歟，又有來信云：「見此世中，雖無病之人，今年度已難過，況本是病身者乎！忽轉危，此是最後之信」。此後如何，是真亡故耶？<br>　　臨終唱南無阿彌陀佛之人，皆思此是佛金言，以為必得往生。然、不知是何緣由，佛改口竟稱「未顯真實」、「正直捨方便」，令人震驚。此若是日蓮之所言，日本國人豈不齊為忿怒，而稱「妄言」、「不可聽信」乎！<br>　　然、不僅此也。佛於小乘經說「十方無佛」、「一切眾生無有佛性」；而於大乘經說「十方有佛」、「一切眾生悉有佛性」。如此，誰為信用小乘經？悉皆歸信大乘經矣。<br>　　又不僅此也，更有不思議之相違。於法華經，釋迦佛改口，破已今當之經，稱唯有法華經方為真實，其弟子等不敢稱信。爾時，多寶佛為加證明，十方諸佛、舌抵梵天。其後，多寶佛閉塔，十方諸佛各還本土。其後，縱使釋迦佛於餘經有破法華經之文，既經多寶、十方諸佛為證，不能破之。且法華經已後諸經，普賢經、涅槃經等，於法華經祇有褒讚之辭，曾無一言為謗者。<br>　　而真言宗之善無畏等、禪宗之祖師等，為其謗矣，日本國皆為信之。此殆如為平將門、安倍貞任等所誑惑之人等也。日本國既為釋迦、多寶、十方之佛作大怨敵者已歷多年，漸漸衰頹，然猶對糾其邪義者怨嫉，禍禍相重，故此國土，已現天責矣！<br>　　此人先世，是何宿業哉！臨終唱得南無妙法蓮華經之事，如一眼之龜，登上浮木之穴；如垂天之絲，穿入大地上之針穴。實大不思議、大不思議！<br>　　又、念佛墮無間地獄之說，經文分明，不知此者，皆以為是出自日蓮之口。天與睫毛之喻者，此也。虛空之遠，睫毛之近，皆為人之所不得見。此女居士，若日蓮法門有誤，何得臨終而住於正念耶？<br>　　又、日蓮弟子中，有狀似深知法門，實為惡也。南無妙法蓮華經者，法華經之肝心，如人之元神也。以此與他者並列，如后之事於二王，或后之通於臣下，乃禍之源也。正法、像法時不弘此法門，為不欲餘經滅失故。<br>　　今入末法，餘經、法華經皆無益，唯南無妙法蓮華經是也。如是作言，非出於私義，釋迦、多寶、十方諸佛、地涌千界之所定。此南無妙法蓮華經，倘雜餘事，則是大誤矣！日之既出，燈火何益？雨之既降，何用於露！嬰兒捨乳，不能為養，良藥何必再加他藥？<br>　　此女人，雖別無所為，自然合於此義，得遂所願。可貴、可貴！恐恐謹言。弘安元年四月一日　<br>　　　　　　　　　　　　　　　　　　　　　日　　蓮　花押<br>　　　覆上野大人"
		},
		{
			"_id": "320",
			"name": "覆南條夫人書",
			"context":
				"覆南條夫人書<br>（南條殿女房御返事）<br>弘安元年五月二十四日　五十七歲作<br>與南條七郎次郎夫人　　　　　　　<br>　　米二袋送到。多度之厚意，感激無量！<br>　　夫水、積寒為冰，雪、累年成水精。積惡為地獄，積善作佛。女人累嫉妒，成毒蛇；積法華經供養功德，豈能不繼龍女之跡？越山、渡河，言馬、言僕役，諸多艱難。多度之厚意，謝意難申。<br>　　病者之臨終正念，遂往靈山淨土無疑、無疑！<br>　　五月二十四日　　　　　　　　　　　　　日　　蓮　花押<br>　　　敬覆<br>"
		},
		{
			"_id": "321",
			"name": "如來滅後五五百歲始觀心本尊抄",
			"context":
				"如來滅後五五百歲始觀心本尊抄<br><br>文永十年　五十二歲作<br>別名：觀心本尊抄　　<br>　　　　　　　　　　　　　　　　　本朝沙門　日　　蓮　撰<br>　　摩訶止觀第五云：世間與如是一也，開合異也<br>　　「夫一心具十法界。一法界又具十法界、百法界。一界具三十種世間，百法界即具三千種世間。此三千在一念心。若無心而已。介爾有心，即具三千......所以稱為不可思議境，意在於此」或本云一界具三種世間。<br>　　問曰：玄義明一念三千之名目乎？<br>　　答曰：妙樂云、不明。<br>　　問曰：文句明一念三千之名目乎？<br>　　答曰：妙樂云、不明。<br>　　問曰：其妙樂之釋如何？答曰：並未云一念三千。<br>　　問曰：止觀一、二、三、四等，明一念三千之名目乎？<br>　　答曰：無之。<br>　　問曰：其證如何？<br>　　答曰：妙樂云：「故至止觀，正明觀法，並以三千，而為指南」。<br>　　疑曰：玄義第二云：「又一法界，具九法界，則有百法界、千如是」。文句第一云：「一入具十法界，一界又十界。十界各十如是，即是一千」。觀音玄云：「十法界交互，即有百法界。千種性相，冥伏在心，雖不現前，宛然具足」。<br>　　問曰：止觀前四，明一念三千之名目乎？<br>　　答曰：妙樂云、不明。<br>　　問曰：其釋如何？<br>　　答曰：弘決第五云：「若望正觀，全未論行。亦歷廿五法，約事生解，方能堪為正修方便。是故前六，皆屬於解」，又云：「故至止觀，正明觀法，並以三千，而為指南，乃是終窮究竟極說。故、序中云：『說己心中所行法門』，良有以也。請尋讀者，心無異緣」。<br>　　夫智者弘法三十年、廿九年之間，說玄文等諸義，明五時八教、百界千如，責前五百餘年間之諸非，並顯天竺論師所未述。章安大師云：「天竺大論，尚非其類；真丹人師，何勞及語？此非誇耀，法相然耳」。愚哉！天台末學等，不識華嚴、真言元祖之盜人，盜取一念三千重寶，還投入彼等門下。章安大師早知此事，嘆言：「斯言若墜，將來可悲」。<br>　　問曰：百界千如，與一念三千差別如何？<br>　　答曰：百界千如，限有情界，一念三千，亙情非情。<br>　　不審云：十如是亙非情，草木有心，可如有情成佛乎，如何？<br>　　答曰：此事難信難解也。天台之難信難解有二，一、教門之難信難解，二、觀門之難信難解。其教門之難信難解者，同是一佛於爾前諸經說，二乘、闡提，未來永不成佛，教主釋尊始成正覺；而來至法華經本二門，破彼二說。一佛二言，相水火也，誰人信之。此教門之難信難解也。其觀門之難信難解者，百界千如一念三千，非情上之色心二法、十如是，是也。雖爾，於木畫二像，外典內典共許之為本尊，然於其義，祇出自天台一家。草木之上，若不置色心因果，拜奉木畫之像為本尊，則無益矣。<br>　　疑曰：草木國土之上，十如是因果二法，出自何文？<br>　　答曰：止觀第五云：「國土世間，亦具十種法，所以惡國土、相、性、體、力」。釋籤第六云：「相唯在色，性唯在心。體、力、作、緣，義兼心色，因果唯心，報唯約色」。金錍論云：「乃謂一草、一木、一礫、一塵，各一佛性，各一因果，具足緣了」。<br>　　問曰：出處既聞之，觀心之心如何？<br>　　答曰：觀心者，觀我己心，見十法界，是云觀心也。譬如雖見他人六根，未見自面六根，不知自具六根。向明鏡時，始見自具六根。縱令諸經之中，處處雖載六道並四聖，未照見法華經及天台大師所述摩訶止觀等明鏡，不知自具十界、百界千如、一念三千也。<br>　　問曰：是法華經何文？天台之釋如何？<br>　　答曰：法華經第一方便品云：「欲令眾生，開佛知見」，是九界所具佛界也。壽量品云：「如是我成佛已來，甚大久遠。壽命無量，阿僧祇劫，常住不滅。諸善男子！我本行菩薩道，所成壽命，今猶未盡，復倍上數」，此經文，佛界所具九界也。經云：「提婆達多......天王如來」，地獄界所具佛界也。經云：「一名藍婆......汝等但能，擁護受持、法華名者，福不可量」，是餓鬼界所具十界也。經云：「龍女......成等正覺」，此畜生界所具十界也。經云：「婆稚阿修羅王......聞一偈一句，得阿耨多羅三藐三菩提」，修羅界所具十界也。經云：「若人為佛故......皆已成佛道」，此人界所具十界也。經云：「大梵天王......我等亦如是，必當得作佛」，此天界所具十界也。經云：「舍利弗......華光如來」，此聲聞界所具十界也。經云：「其求緣覺者，比丘、比丘尼......合掌以敬心，欲聞具足道」，此即緣覺界所具十界也。經云：「地涌千界......真淨大法」，此即菩薩界所具十界也。經云：「或說己身，或說他身」，即佛界所具十界也。<br>　　問曰：自他面六根共見之，於彼此十界者，未見之，如何信之？<br>　　答曰：法華經法師品云：「難信難解」，寶塔品云：「六難九易」。天台大師云：「二門悉與昔反，難信難解」。章安大師云：「佛將此為大事，何可得易解也」。傳教大師云：「此法華經，最為難信難解，隨自意故」。夫在世正機，過去宿習深厚，復有教主釋尊、多寶佛、十方分身諸佛、地涌千界、文殊、彌勒等扶持諫曉，猶有不信，如五千去席、人天他移者，何況正像，何況末法之初哉！汝信之者，非正法矣！<br>　　問曰：經文及天台、章安等之解釋，無有疑網。但以火云水，以黑為白，雖為佛說，亦難取信。今數見他面，但限人界，不見餘界。見自面亦復如是，如何立信心乎？<br>　　答曰：數見他面，或時喜，或時瞋，或時平，或時貪現，或時癡現，或時諂曲。瞋是地獄，貪是餓鬼，癡是畜生，諂曲是修羅，喜是天，平是人也。他面之色法，六道共有之。雖四聖冥伏不現，然委細尋之，亦可得也。<br>　　問曰：於六道雖不分明，粗聞之似備矣。四聖全然不見，如何？<br>　　答曰：前疑人界之六道，嚴詞以對，乃有似備之言。四聖亦如此歟。試稍述道理，以明萬一。所謂世間無常，於眼前有之，豈人界無二乘界乎？無顧惡人，猶慈愛妻兒，菩薩界之一分也。但唯佛界難現，以具九界，推而信之，勿生疑惑。法華經文說人界云：「欲令眾生，開佛知見」。涅槃經云：「學大乘者，雖有肉眼，名為佛眼」。末代凡夫，生而得信法華經，乃人界具足佛界故也。<br>　　問曰：十界互具，佛語分明。然難置信我等劣心具佛法界者。今時不信此者，必成一闡提。請發大慈悲，使我生信，救護出於阿鼻之苦。　<br>　　答曰：汝既見聞唯一大事因緣之經文，而不信之，釋尊已下四依菩薩，及末代理即之我等，如何救護汝之不信乎？雖然，試言之。值佛而不覺者，於阿難等處得道者有之。其機有二：一、見佛而於法華得道，二、雖不見佛而於法華得道。此外，佛教已前，漢土道士以儒教、月支外道以四韋陀等為緣，入正見者有之。又，利根菩薩、凡夫等，以聞華嚴、方等、般若等諸大乘經之緣，顯示大通久遠下種者，多多有之。例如獨覺之飛花落葉，教外之得道是也。無過去之下種結緣，執著權小者，縱值遇法華經，不出小權之見，以自見為正義故，還視法華經或同於小乘經，或同於華嚴、大日經等，或下之。此等諸師，更劣於儒家外道之賢聖者也。<br>　　此等且置之。十界互具之義，雖如石中火、木中花之難信，然遇緣而出現時，豈能不信！人界所具佛界，如水中火、火中水，最是難信。然、龍火出於水，龍水生自火，雖不得解，既有現證，豈能不信！既信人界之有八界，何獨不信佛界耶？如堯舜等聖人者，於萬民無所偏頗，人界中佛界之一分也。不輕菩薩於所見之人，均見是佛身，悉達太子由人界成就佛身，此等現證，須信之也。<br>　　問曰：教主釋尊 此下堅固秘之是三惑已斷之佛也，亦是十方世界國主、一切菩薩、二乘、人天等之主君也。出行時，梵天在左，帝釋侍右，四眾八部後聳，金剛前導，演說八萬法藏，令一切眾生得脫，如是佛陀何以住於我等凡夫之己心乎？再以門爾前之意論之，教主釋尊，始成正覺之佛也。若尋過去因行，或是能施太子，或是儒童菩薩，或是尸毘王，或是薩埵王子，或三祇百劫，或動逾塵劫，或無量阿僧祇劫，或初發心時，或三千塵點等之間，供養七萬、五千、六千、七千等佛，積劫行滿，成為今之教主釋尊。如是因位諸行，皆是我等己身所具菩薩界之功德歟！<br>　　以果位論之，教主釋尊是始成正覺之佛，四十餘年之間，示現四教之色身，演說爾前、門、涅槃經等，利益一切眾生。所謂華藏之時，十方台上之盧舍那，阿含經三十四心、斷結成道之佛，方等般若之千佛等，大日、金剛頂之千二百餘尊，並迹門寶塔品之四土色身，涅槃經之或見丈六，或現小身大身，或見盧舍那，或見身同虛空，四種之身。乃至八十入滅，留舍利，利益正像末。以本門疑之，教主釋尊是五百塵點已前之佛，因位亦如是。自彼以來，分身十方世界，演說一代聖教，教化塵數眾生，以本門所化，比較迹門所化，則如一渧與大海、一塵與大山也。本門一菩薩，若與門十方世界之文殊觀音等相較，則以猿猴之比帝釋，尚非其儔。此外，十方世界斷惑證果之二乘，及梵天、帝釋、日月、四天、四輪王，乃至無間大城之大火炎等，此等皆我一念之十界乎？己身之三千乎？縱令是佛說，亦不可信也。<br>　　以此思之，爾前諸經實事也，實語也。華嚴經云：「究竟離虛妄，無染如虛空」。仁王經云：「窮源盡性，妙智存」。金剛般若經云：「有清淨善」。馬鳴菩薩起信論云：「如來藏中，有清淨功德」。天親菩薩唯識論云：「謂餘有漏，劣無漏種，金剛喻定，現在前時，引極圓明，純淨本識，非彼依故，皆永棄捨」。爾前諸經與法華經較量，彼諸經數量既多，說時亦長。一佛二言，若必作取捨，寧依爾前。馬鳴菩薩付法藏第十一佛記有之，天親千部論師，四依大士也。天台大師，邊鄙小僧，未宣一論，其誰信之！<br>　　再者，捨多就小，若法華經文分明，稍有依據，猶可也。然、法華經文，何處有十界互具、百界千如、一念三千之明白證文乎？隨披見法華經文有「斷諸法中惡」，天親菩薩之法華論，堅慧菩薩之寶性論，無有十界互具；漢土南北諸大人師，日本七寺末師之中不見此義。此但天台一人之僻見，傳教一人之謬傳耳！故、清涼國師云：「天台之謬」。慧苑法師云：「然以天台呼小乘為三藏教，其名謬濫」。了洪云：「天台獨未盡華嚴之意」。德一云：「咄哉、智公！汝是誰弟子？以不足三寸舌根，而謗覆面舌之所說教時」。弘法大師云：「震旦人師等，諍盜醍醐，各名自宗」。夫一念三千法門，一代權實不見名目，四依諸論師不載其義，漢土日域之人師亦不用，如何信之！<br>　　答曰：此難問最甚、最甚！但諸經與法華之相違，自經文觀之分明。未顯與已顯，證明與舌相，二乘之成否，始成與久成等顯有分別。至於諸論師事，天台大師云：「天親、龍樹，內鑒冷然，外適時宜，各權所據。而人師偏解，學者苟執，遂興矢石，各保一邊，大乖聖道也」。章安大師云：「天竺大論，尚非其類；真丹人師，何勞及語？此非誇耀，法相然耳」。<br>　　天親、龍樹、馬鳴、堅慧等，雖內鑒冷然，因時未至，故未宣之歟！至於人師，天台已前，或者含珠未吐，或者一向不知。已後人師，或經初破而後歸伏者有之，或一向不用者有之。但「斷諸法中惡」，經文之意須善領會，此是法華經載爾前之經文也。再往觀之，經文分明，說有十界互具，所謂「欲令眾生，開佛知見」。天台承此經文云：「若眾生無佛知見，何所論開？當知，佛之知見，蘊在眾生也」。章安大師云：「眾生若無佛之知見，何所開悟？若貧女無藏，何所示也」。<br>　　但、難會之事尚有上述對教主釋尊等之大疑難。佛遮會此事云：「已今當說，最為難信難解」。其後之六難九易是也。天台大師云：「二門悉與昔反，難信難解。當鋒難事」。章安大師云：「佛將此為大事，何可得易解耶」？傳教大師云：「此法華經，最為難信難解，隨自意故」。<br>　　夫自佛至於滅後一千八百餘年，經歷三國，但有三人，始覺知此正法。所謂月支釋尊、震旦智者大師、日域傳教大師，此三人內典之聖人也。<br>　　問曰：龍樹、天親等如何？<br>　　答曰：此等聖人知而不言之仁也。或宣迹門之一分，而不云本門與觀心。或有機無時歟，或機時共無歟。天台、傳教已後，知者漸多，用二聖之智故也。所謂三論之嘉祥，南三北七之百餘人，華嚴宗之法藏、清涼等，法相宗之玄奘三藏、慈恩大師等，真言宗之善無畏三藏、金剛智三藏、不空三藏等，律宗之道宣等，初存反逆，後誠心歸伏。<br>　　遮前舉之大疑難，無量義經云：「譬如國王夫人，新生王子，若一日、若二日、若至七日，若一月、若二月、若至七月，若一歲、若二歲、若至七歲，雖復不能，領理國事，已為臣民，之所宗敬。諸大王子，以為伴侶。王及夫人，愛心偏重，常與共語。所以者何？以稚小故。善男子！是持經者，亦復如是。諸佛國王，是經夫人，和合共生，是菩薩子。若是菩薩，得聞是經，若一句、若一偈、若一轉、若二轉、若十若百、若千若萬、若億萬恆河沙，無量無數轉，雖復不能，體真理極......<br>已為一切，四眾八部，之所宗仰。諸大菩薩，以為眷屬......常為諸佛，之所護念，慈愛偏覆，以新學故」。普賢經云：「此大乘經典，諸佛寶藏。十方三世，諸佛眼目。出生三世，諸如來種......汝行大乘，不斷法種」，又云：「此方等經，是諸佛眼。諸佛因是，得具五眼。佛三種身，從方等生。<br>是大法印，印涅槃海。如此海中，能生三種，佛清淨身。此三種身，人天福田」。<br>　　夫以釋迦如來，一代顯密大小二教，華嚴、真言等諸宗之依經，進而勘之，或十方蓮台之毘盧遮那佛，大集雲集之諸佛如來，般若染淨之千佛示現，大日金剛頂等之千二百尊，但演說其近因近果，不顯其遠因果。雖說速疾頓成，但亡失三五之遠化。化導始終，跡泯不見。華嚴經、大日經等，一往見之，似為別圓四藏，再往勘之，同於藏通二教，未及別圓。無本有之三因，何以定佛之種子？而新譯之譯者等，來入漢土之日，見聞天台一念三千法門，或添加於自所持來之經文中，或誑稱由天竺受持而來。天台之學者或喜其同於自宗，或貴遠而賤近，或捨舊而取新，是以，魔心愚心出現。然所詮既非一念三千之佛種，有情之成佛、木畫二像之本尊，有名無實也。<br>　　問曰：上述之大疑難，未聞其會通，如何？<br>　　答曰：無量義經云：「雖未得修行六波羅蜜，六波羅蜜自然在前」。法華經云：「欲聞具足道」。涅槃經云：「薩者名具足」。龍樹菩薩云：「薩者六也」。無依無得大乘四論玄義記云：「沙者譯云六，胡法以六為具足義也」。吉藏疏云：「沙者翻為具足」。天台大師云：「薩者梵語，此翻妙」取意。私加會通，恐黷本文。雖爾，文心者，釋尊之因行果德二法，具足於妙法蓮華經五字，我等受持此五字，彼之因果功德，自然讓與。<br>　　四大聲聞之領解云：「無上寶聚，不求自得」，是我等己心之聲聞界也。「如我等無異，如我昔所願，今者已滿足，化一切眾生，皆令入佛道」，妙覺釋尊是我等之血肉，因果之功德莫非骨髓乎？寶塔品云：「其有能護，此經法者，則為供養，我及多寶......亦復供養，諸來化佛，莊嚴光飾，諸世界者」，釋迦多寶十方諸佛，我佛界也。紹繼其跡，受得其功德，「須臾聞之，即得究竟阿耨多羅三藐三菩提」是也。<br>　　壽量品云：「然我實成佛以來，無量無邊，百千萬億、那由佗劫」，我等己心之釋尊是五百塵點乃至所顯三身，無始之古佛也。經云：「我本行菩薩道，所成壽命，今猶未盡，復倍上數」，我等己心之菩薩等也。地涌千界菩薩，己心釋尊之眷屬也。例如太公、周公旦等者，是周武臣下、成王幼稚之眷屬。武內大臣是神功皇后之棟梁、仁德王子之臣下也。上行、無邊行、淨行、安立行等，是我等己心之菩薩也。<br>　　妙樂大師云：「當知身土，一念三千。故成道時，稱此本理；一身一念，遍於法界」。<br>　　夫始自寂滅道場、華藏世界，終至沙羅林五十餘年之間，華藏、密嚴、三變、四見等之三土四土，皆成劫之上，無常土所變化之方便、實報、寂光、安養、淨瑠璃、密嚴等也。能變教主入於涅槃，所變諸佛，隨之滅盡，土亦如是。<br>　　今本時之娑婆世界，是離三災、出四劫之常住淨土。佛過去既未滅，未來亦不生，於所化為同體，此即己心之三千具足、三種世間也。迹門十四品尚未說此，於法華經內，時機未熟之故歟！<br>　　此本門肝心之南無妙法蓮華經五字，佛猶未付囑文殊、藥王等，何況其以下乎？但召來地涌千界，說八品而付囑之。其本尊之體也，本師娑婆之上，寶塔居空，塔中妙法蓮華經左右，有釋迦牟尼佛、多寶佛，釋尊士、上行等四菩薩，文殊、彌勒等為四菩薩眷屬，居末座；化他方之大小諸菩薩，如萬民之處大地，仰見雲閣月卿；十方諸佛，處於大地者，表佛土之故。如是本尊，在世五十餘年無之；八年之間，但限八品。正像二千年間，小乘之釋尊，以迦葉、阿難為士；權大乘、涅槃及法華經迹門等之釋尊，以文殊、普賢等為士。此等之佛，於正像時雖有造畫者，然未見有壽量之佛也。來入末法，此佛像始可令出現者歟。<br>　　問曰：正像二千餘年之間，四依菩薩及人師等，雖有建立餘佛、小乘、權大乘、爾前、門釋尊等之寺塔，而本門壽量品之本尊及四大菩薩，俱未見三國王臣崇重之事。此雖粗有所聞，然前代未聞故，驚動耳目，迷惑心意，請重說之，願聞其詳。　　答曰：法華經一部八卷二十八品，前有四味，後有涅槃經等之一代諸經；總括之，但唯一經。始自寂滅道場之華嚴經，終至般若經，是為序分；無量義經、法華經、普賢經，共十卷，為正宗分；涅槃經等，是流通分。正宗十卷之中，亦有序、正、流通，無量義經及序品是序分，方便品至分別功德品之十九行偈止之十五品半是正宗分，分別功德品現在四信至普賢經之十一品半及一卷是流通分。<br>　　又於法華經等十卷，有本二經，各具序正流通。迹門之序正流通，無量義經及法華經序品是其序分，自方便品至人記品之八品是正宗分，法師品至安樂行品之五品是流通分。論其教主，是始成正覺之佛，說本無今有之百界千如，超過已今當，是隨自意，難信難解之正法也。尋其過去之結緣，是大通十六時之佛果下種，進至華嚴經等之前四味，以其為助緣，令覺知大通種子，此非佛之本意，但毒發等之一分也。二乘、凡夫等，是前四味為緣，漸漸來至法華，種子顯發，而遂開顯之機。又於在世始聞八品之人天等，或於一句一偈，聞之而下種，或熟或脫，或至普賢、涅槃等，或正像末等，或小權等，以其為緣，而入法華，一如在世之前四味者。<br>　　又、本門十四品一經亦有序正流通。涌出品半品為序分，壽量品及其前後二半，是為正宗，其餘流通分也。論其教主，非始成正覺之釋尊，所說法門，異如天地。十界久遠之上，既顯國土世間，一念三千，殆隔竹膜。又，迹門及前四味、無量義經、涅槃經等之三說，悉是隨他意之易信易解；本門是三說外之難信難解，隨自意也。<br>　　又於本門亦有序正流通。由過去大通佛之法華經，至現在之華嚴經乃至門十四品、涅槃經等，一代五十餘年諸經、十方三世諸佛微塵數諸經，皆是壽量之序分也。一品二半以外，名小乘教、邪教、未得道教、覆相教。論其機，德薄垢重，幼稚貧窮，孤露同於禽獸。爾前迹門圓教，尚非佛因，何況大日經等諸小乘經，何況華嚴、真言等七宗等論師人師之宗！與而論之，不出前三教；奪而言之，同於藏通。縱稱法門甚深，猶未論及種熟脫，還同灰斷，化無始終是也。譬如雖為王女，懷妊畜種，其子猶劣於旃陀羅也。此等姑且置之。<br>　　門十四品之正宗八品，一往見之，以二乘為正，以菩薩凡夫為傍。再往勘之，以凡夫、正、像、末為正。正、像、末三時之中，以末法之始為正中之正。<br>　　問曰：其證如何？<br>　　答曰：法師品云：「而此經者，如來現在，猶多怨嫉，況滅度後」。寶塔品云：「令法久住......所集化佛，當知此意」等。勸持、安樂等亦可見之，迹門如是。以本門論之，一向以末法之初為正機。所謂一往見之時，以久種為下種，大通、前四味、迹門為熟，至本門而登等妙。再往見之，不同於迹門，本門是序正流通，俱以末法之始為詮。在世本門與末法之始，一同純圓。但彼是脫，此是種也；彼是一品二半，此但題目五字也。<br>　　問曰：其證文如何？<br>　　答曰：涌出品云：「爾時他方國土，諸來菩薩摩訶薩，過八恆河沙數，於大眾中，起立合掌作禮，而白佛言：世尊！若聽我等，於佛滅後，在此娑婆世界，勤加精進，護持、讀誦、書寫、供養，是經典者，當於此土，而廣說之。爾時佛告，諸菩薩摩訶薩眾：止、善男子！不須汝等，護持。自法師已下五品經文，前後相違如水火。寶塔品末云：「以大音聲，普告四眾：誰能於此，娑婆國土，廣說妙法華經」。縱教主雖為一佛，既為此獎勸，藥王等大菩薩、梵帝、日月、四天等自當重視，況更有多寶佛、十方諸佛，作客佛之諫曉。諸菩薩等，聞此慇懃付囑，遂立誓「我不愛身命」。此等均是為遵佛意也。<br>　　而須臾之間，佛語相違，制止過八恆沙之此土弘經，進退維谷，實凡智之所不測。天台智者大師，作前三後三之六釋，會釋此事。所詮，不可授與化、他方大菩薩等，以我內證之壽量品也。末法之初，是謗法之國、惡機，故止之。而召出地涌千界之大菩薩，使以壽量品肝心之妙法蓮華經五字，授與閻浮眾生。又以迹化大眾非釋尊初發心之弟子等故也。天台大師云：「是我弟子，應弘我法」。妙樂云：「子弘父法，有世界益」。輔正記云：「由法是久成之法，故付久成之人」。<br>　　又、彌勒菩薩請釋疑云，經云：「我等雖復信佛，隨宜所說，佛所出言，未曾虛妄，佛所知者，皆悉通達。然、諸新發意菩薩，於佛滅後，若聞是語，或不信受，而起破法，罪業因緣。唯然世尊，願為解說，除我等疑。及未來世，諸善男子，聞此事已，亦不生疑」。文意是為滅後，請開示壽量法門也。<br>　　壽量品云：「或失本心，或不失者......不失心者，見此良藥，色香俱好，即便服之，病盡除癒」。久遠下種、大通結緣，乃至前四味、門等一切菩薩二乘人天等，於本門得道，正是此事。經云：「餘失心者，見其父來，雖亦歡喜問訊，求索治病，然與其藥，而不肯服。所以者何？毒氣深入，失本心故，於此好色香藥，而謂不美......我今當設方便，令服此藥......是好良藥，今留在此，汝可取服，勿憂不差。作是教已，復至他國，遣使還告」。分別功德品云：「惡世末法時」。<br>　　問曰：此經文之「遣使還告」，其意如何？<br>　　答曰：四依也。四依有四類：一、小乘四依，多分是在正法前五百年出現。二、大乘四依，多分於正法後五百年出現。三、迹門四依，多分於像法一千年，少分於末法之初出現。四、本門四依，地涌千界末法之始，必可出現。今之「遣使還告」，地涌菩薩是也。「是好良藥」者，壽量品之肝要，名體宗用教之南無妙法蓮華經是也。此良藥，佛對迹化猶不授與，何況他方乎！<br>　　神力品云：「爾時千世界，微塵等，菩薩摩訶薩，從地涌出者，皆於佛前，一心合掌，瞻仰尊顏，而白佛言：世尊！我等於佛滅後，世尊分身，所在國土，滅度之處，當廣說此經」。天台云：「但見下方發誓」。道暹云：「付囑者，此經唯付下方涌出菩薩。何故爾？由法是久成之法，故付久成之人」。<br>　　夫文殊師利菩薩是東方金色世界不動佛之弟子，觀音是西方無量壽佛之弟子，藥王菩薩是日月淨明德佛之弟子，普賢菩薩是寶威佛之弟子，一往為扶釋尊行化，來入娑婆世界。徒以是爾前迹門菩薩也，非本法所持之人，不足為末法之弘法者歟！經云：「爾時世尊......一切眾前，現大神力，出廣長舌，上至梵世......十方世界，眾寶樹下，師子座上諸佛，亦復如是，出廣長舌」。<br>　　夫顯密二道，一切大小乘經中，釋迦諸佛並坐，舌相至梵天之文，未之有也。阿彌陀經之廣長舌相覆三千是有名無實，般若經之舌相三千放光說般若，全非證明。此皆兼帶故，覆相久遠故也。如是現十神力，囑累地涌菩薩以妙法五字云，經云：「爾時佛告，上行等菩薩大眾：諸佛神力，如是無量無邊，不可思議。若我以是神力，於無量無邊，百千萬億、阿僧祇劫，為囑累故，說此經功德，猶不能盡。以要言之，如來一切所有之法、如來一切自在神力、如來一切秘要之藏、如來一切甚深之事，皆於此經，宣示顯說」。天台云：「從爾時佛告上行下，第三結要付囑」。傳教云：「又、神力品云：『以要言之，如來一切所有之法......宣示顯說』明示，果分一切所有之法、果分一切自在神力、果分一切秘要之藏、果分一切甚深之事，皆於法華宣示顯說也」。<br>　　此十神力，以妙法蓮華經五字授與上行、安立行、淨行、無邊行等四大菩薩。前五神力是為在世，後五神力為滅後。雖爾，再往論之，一向為滅後也。故、後文云：「以佛滅度後，能持是經故，諸佛皆歡喜，現無量神力」。<br>　　次品，囑累品云：「爾時釋迦牟尼佛，從法座起，現大神力，以右手摩，無量菩薩摩訶薩頂......今以付囑汝等」。此經囑累以地涌菩薩為首，並及化他方乃至梵釋、四天等。其後，來自十方之諸分身佛，各還本土，乃至多寶佛塔，還可如故。藥王品以下乃至涅槃經等，地涌菩薩已去，是為迹化之眾，他方菩薩等重作付囑，稱捃拾遺囑。<br>　　疑曰：正像二千年之間，地涌千界曾出現閻浮提，流通此經乎？<br>　　答曰：未也。<br>　　驚曰：法華經及本門以佛滅後為本，先授與之地涌菩薩，為何不於正像出現弘通此經乎？　　答曰：不說。<br>　　再問：如何不說？<br>　　答曰：不說。<br>　　又再問：如何不說？<br>　　答曰：此倘宣說，一切世間諸人，將如遭遇威音王佛之末法，又於我弟子中若粗說之，將皆為誹謗也，故默止耳。<br>　　堅求之曰：若竟不說，汝豈不墮慳貪？<br>　　答曰：進退維谷，試粗說之。法師品云：「況滅度後」。壽量品云：「今留在此」。分別功德品云：「惡世末法時」。藥王品云：「後五百歲中，廣宣流布，於閻浮提」。涅槃經云：「譬如七子父母，非不平等，然於病者，心則偏重」。以已前明鏡，推知佛意，佛出世非為靈山八年諸人，乃為正像末之人也。又非為正像二千年人，乃為末法之始，如予者也。而所云「然於病者」，蓋指滅後誹謗法華經者也。「今留在此」是指「於此好色香藥，而謂不美」者也。<br>　　地涌千界不出於正像者，乃正法一千年之間，小乘、權大乘也，機時共異。四依大士，以小權為緣，使在世下種者得脫，謗多、畏破熟益，故不說之。例如在世前四味之機根。像法中末，觀音、藥王示現為南岳、天台而出世，以迹門為面，以本門為裏，百界千如、一念三千，盡說其義。但所論祇是理具，事行之南無妙法蓮華經五字及本門之本尊，猶未廣行。所詮，雖有圓機，而非圓時故也。<br>　　今末法之初，以小攻大，以權破實，東西迷失，天地顛倒，化四依，隱而不現，諸天棄其國，不為守護。此時地涌菩薩，始出現於世，但以妙法蓮華經五字，令幼稚服之，即「因謗墮惡，必因得益」也。凡我弟子須思之，地涌千界，教主釋尊初發心之弟子也。寂滅道場不來，雙林最後未訪，有不孝之失。迹門十四品不來，本門六品離座，但來還於八品之間。如是高貴大菩薩，誓約於三佛而受持之，末法之初，能容不出歟！當知，此四菩薩，現折伏時，為賢王以誡責愚王；行攝受時，為僧而弘持正法。<br>　　問曰：佛之記文云何？<br>　　答曰：「後五百歲中，廣宣流布，於閻浮提」。天台大師記云：「後五百歲，遠沾妙道」。妙樂記云：「末法之初，冥利不無」。傳教大師云：「正像稍過已，末法太有近」，釋末法太有近，示我時尚非正時之意也。傳教大師就日本記末法之始云：「語代則像終末初，尋地唐東羯西，原人則五濁之生、鬥諍之時。經云：『猶多怨嫉，況滅度後』，此言良有以也」。此釋鬥諍之時，指今之自界叛逆、西海侵逼之二難也。此時，地涌千界出現，以本門釋尊為脇士，應立一閻浮提第一之本尊於此國，雖月支、震旦，從未有者也。<br>　　日本國之上宮，建立四天王寺，然時未至故，以阿彌陀、他方為本尊。聖武天皇建立東大寺，華嚴經之教主也，猶未顯法華經之實義。傳教大師雖稍有顯示法華經實義，然以時未至之故，建立東方之鵝王，未顯本門之四菩薩。所詮，欲讓與地涌千界之故也。此菩薩，蒙佛敕，近在大地之下，正像未出現，末法又不出來，豈不成為大妄語之大士乎？三佛未來記，亦將同於泡沫。以此思之，正像所無之大地震、大彗星等之出現，此等非金翅鳥、修羅、龍神等之動變，定是四大菩薩出現之先兆歟！　　天台云：「見雨猛知龍大，見華盛知池深」。妙樂云：「智人知起，蛇自識蛇」。天晴則地明，識法華者可得世法歟！<br>　　佛起大慈悲，為不識一念三千者，裹此珠於五字之內，懸於末代幼稚之頸。四大菩薩，守護此人，與太公、周公之輔佐文王、成王，四皓之侍奉惠帝，無有異也。<br>　　文永十年 太歲癸酉卯月二十五日　　　　　　　　日　　蓮　註之"
		},
		{
			"_id": "322",
			"name": "種種物品敬領函",
			"context":
				"種種物品敬領函<br>（種種物御消息）<br>弘安元年七月七日　五十七歲作<br>與南條平七郎　　　　　　　　<br>　　種種物品敬領，並奉於法華經寶前矣。<br>　　夫盡養日本國人，不如養父母一人之功德為勝也。盡殺日本國人，墮七大地獄；殺父母之人，墮第八無間地獄之地獄。有人殺父母、使釋迦佛身出血，殺父母之罪不墮無間地獄，使佛身出血之罪，墮無間地獄。<br>　　又作十惡、五逆，使十方三世佛身出血之人，又作法華經之敵，其十惡、五逆、使十方佛身出血之罪，不入阿鼻地獄，但以不信法華經之大罪，必墮無間地獄。又，日日作十惡、五逆之人，月月謗十方諸佛之人，與日日不作十惡、五逆，月月不謗十方諸佛之人，此二人之善惡雖大有所異，然若違背法華經之一字一點，必是同墮無間地獄。<br>　　然，今世漁夫、獵師，每日捕魚殺獸；源家、平家等之兵士等，年年爭戰殺伐，非殺父母，恐將不致墮地獄。偶有機緣，信法華經者，遂得成佛之人，亦有之歟。<br>　　今之天台座主、東寺、御室、七大寺之檢校，園城寺之長吏等之真言師、禪宗、念佛者、律宗等，眼前似在信讀法華經，尋其根本，則是弘法大師、慈覺大師、智證大師、善導、法然等之弟子也。 源濁則流不清，天陰則地暗。父母謀反，則妻兒難保；山頹，則樹木傾倒。日本六十六國之比丘、比丘尼等之善人等，皆墮無間地獄也。是以，今世之墮地獄者，較之於惡人，是善人；較之於善人，是僧尼；較之於僧尼，是持戒且富有智慧之人，多墮於阿鼻地獄也！<br>　　此法門，今世日本國無人知之，知之者日蓮一人耳。若知之而不言，日蓮豈不將長墮無間地獄而無浮出之期耶？譬如知得有謀反者，而不言於國主，則有罪。言之，則有敵如風雨之來襲，如謀反者、如海賊、山賊之受憎。言之與否，皆是難忍之事。<br>　　例威音王佛之末之不輕菩薩、歡喜佛之末之覺德比丘、如天台、如傳教。日蓮又較彼等更受諸人所憎。彼等雖受諸人之憎，猶未受國主之憎。日蓮較之諸人，受國主之憎之事，見來是勝於父母之敵者矣。<br>　　憫此不思議者，承為供養，是日蓮過去之父母歟？又或先世之宿習耶？決非因緣淺薄之事。且，惟其是降雨、吹風、為人制止之時，更見得是厚意也，此正是如此。雖在平時，駿河、甲斐之境，山高水深，多石路狹，況在今時，豪雨連降三月，河水暴漲九十日，山崩路斷，人不能過，正糧盡命斷之時，承惠種種，救法華經之飢，延釋迦佛之命，功德無量！餘容另申。恐恐謹言。<br>　　七月七日　　　　　　　　　　　　　　　日　　蓮　花押<br>　　　敬覆"
		},
		{
			"_id": "323",
			"name": "覆時光書",
			"context":
				"覆時光書<br>（時光御返事）<br>弘安元年七月八日　五十七歲作<br>與南條時光　　　　　　　　　<br>　　白麥一馱、薑收到，敬謝！<br>　　斛飯王之太子，阿那律者，在家時俗姓是月氏國本主，轉輪聖王之末裔，師子頰王之孫，淨飯王之甥，於斛飯王為太子。門第高貴，家中一日間，一萬二千人進出，六千人借財，六千人還財。富貴既如斯，加之，更為天眼第一之人，於法華經得佛記，作普明如來。<br>　　若問此人過去，是行得如何大善？過去有獵師，山中捕獸為生，兼種稗為食。值飢世，乏食物，僅得稗飯一碗，食時，有名利吒之辟支佛聖人來云：「我七日未食，汝食肯見施否」？獵師云：「污穢俗器所盛，且已入口」。聖者云：「無妨！今倘不得食，即將死去」。<br>　　聞此，獵人惶恐中，將飯奉上。聖人食後，留稗一粒還獵師。此時，稗變作豬，豬變作金，金更變作死人，死人又變作金人；拔指售之，指復生出。如斯九十一劫間，生作長者，今作阿那律，為佛之弟子。些許稗飯， <br>　　名迦葉尊者之人，是佛弟子中、第一貴人。此人之家，是摩竭提國之於飢國助智者之命，得厚報如斯。尼拘律陀長者之子。宅有疊蓆千片，一疊厚七尺，下等者值金千兩。犁九百九十九，一犁值金千兩。容金三百四十石之倉六十，是如斯之大長者也。其妻，身是金色，照耀十六里，勝過日本國之衣通姬，亦超越漢土之李夫人。<br> 此夫婦發道心，作佛弟子，於法華經得記，許作光明如來。欲問此二人之過去，是以麥飯供養辟支佛，而生作迦葉尊者。以金錢一枚，求佛師作毘婆尸佛像之金箔者，是一貧女，生作其夫人。<br>　　今、日蓮雖非聖人，以法華經揚名，受憎於國主，非祇自身被罪，弟子及相往來者，或罵詈、或毆打、或領地被沒、或逐出。居於如此國主領內之人，縱有信心者，亦不敢來訪。此景經年，然、今年又以疫病、飢荒等，來訪者更少。縱令無病，亦思必餓死無疑，惠我之麥，誠是重於金，珍勝珠矣！<br>　　彼利吒之稗變作金人，此時光之麥，何能不變為法華經之文字乎！祈此法華經文字變釋迦佛，作時光故親父之雙翼，飛往靈山淨土，還來更為覆護時光之身也。恐恐謹言。<br>　　弘安元年七月八日　　　　　　　　　　　日　　蓮　花押<br>　　　覆上野大人"
		},
		{
			"_id": "324",
			"name": "覆上野書其八",
			"context":
				"覆上野書其八<br>（上野殿御返事）<br>弘安元年九月十九日　五十七歲作<br>與南條時光　　　　　　　　　　<br>別名：鹽一馱御書　　　　　　　<br>　　鹽一馱、生薑收到，謝謝！<br>　　有金多如日本國之沙，則誰將以其為寶而埋於筐底？有餅多如一閻浮提之大地，則誰將重米之恩？<br>　　今年正月以來，日日下雨，尤以自七月大雨不停。此地在山中，南有波木井河，北有早河，東富士河，西為深山，長雨、大雨，時時日日不息。其間，山崩谷圮，流石阻路，河急不能渡。無富人，乏五榖；商賈不來，人無聚者。七月等時，鹽一升，值百錢；鹽五合，換麥一斗，今則全無鹽矣，將以何而易之乎？豆醬亦告罄，如小兒之望得乳也。<br>　　際此，承送鹽一馱來，此情此意，厚於大地，廣逾虛空。言所不及，僅能禱之於法華經、釋迦佛，請為善人之讚耳。事多不能盡言。恐恐謹言。<br>　　弘安元年九月十九日　　　　　　　　　　日　　蓮　花押<br>　　　覆上野大人"
		},
		{
			"_id": "325",
			"name": "覆上野書其九",
			"context":
				"覆上野書其九<br>（上野殿御返事）<br>弘安元年十月十二日　五十七歲作<br>與南條時光　　　　　　　　　　<br>別名：三災御書　　　　　　　　<br>　　里芋一馱、柑子一籠，抵錢六百文之草蓆十張，敬領。<br>　　去年至今年初，大疫病流行此國。人之死者，如大風倒木、大雪之折草，無人可望得存活者。而今年入春已後，寒溫適宜，五穀豐登，草木茂盛。恰如堯舜之時，成劫之初。然至八月、九月，又大風大雨，日本全國歉收，倖存萬民難以越冬。勝過昔寬喜、正嘉之災，不亞於三災歟！<br>　　自界叛逆，盜賊充滿國中；他國來襲，操心於會戰。民心不孝，見父母如他人；僧尼邪見，如狗犬之遇猿猴。因無慈悲，天亦不為此國之護。既是邪見，三寶亦為捨棄。<br>　　又、疫病一度似見稍止，然是鬼神歸來之故乎，北國、東國、西國、南國今又聞一同病歎。<br>　　如斯之世，是何宿善？法華經行者惠蒙供養。感激、感激！諸事容面談。恐恐謹言。<br>　　弘安元年閏十月十二日　　　　　　　　　日　　蓮　花押<br>　　　覆上野大人<br>"
		},
		{
			"_id": "326",
			"name": "覆九郎太郎書其二",
			"context":
				"覆九郎太郎書其二<br>（九郎太郎殿御返事）<br>弘安元年十一月一日　五十七歲作<br>與南條九郎太郎　　　　　　　　<br>別名：題目佛種御書　　　　　　<br>　　此番供養，使人懷念故上野大人之事。<br>　　芋一馱、栗、炒米、生薑，敬拜領。<br>　　此深山中，無人種芋，栗不結，生薑不長，更何況炒米，曾未一見。縱有栗，猿枯其梢。里芋無人為作，縱有作，人憎，不我與也。何為乎而來居此高山者耶！<br>　　見山之由高漸次低下，見海之由淺漸次向深，見代之由三十年、二十年、五年，四三二一漸次就衰，人之心亦如是。此為世之末，在山唯有曲木，在野唯有矮草，世間賢人少，而愚者居多。如牛馬之不知有父、兔羊之不辨其母。<br>　　佛入滅二千二百二十餘年，代入末而智人次第隱去，如山之降、草之低。念佛持戒之人等雖多，信法華經之人則少。星多不照大海，草多不作大內之柱。念佛雖多，不為成佛之道。雖有持戒，非往淨土之種。但有南無妙法蓮華經七字，方是成佛之種。<br>　　如此作言，人妒而不用，然故上野大人信之而成佛。各各，其承此一脈，悉為竟其志乎！有道是：「蠅附驥尾，而致千里；蘿依蒼松，而攀千尋」歟。各各須同主之心！<br>　　土餅供養於佛之人作王，法華經是勝佛之法，供養者何能今世無利生，後生亦不作佛耶？更者，身貧無下人，山河跋涉，雖有其志，難以事顯。今則見君顯之於行，遂知此非等閑之事也。必是有法華經十羅剎為之護者乎！殊是可喜。事難盡述。恐恐謹言。<br>　　弘安元年十一月一日　　　　　　日　　蓮　花押<br>　　　覆九郎太郎大人"
		},
		{
			"_id": "327",
			"name": "覆上野書其十",
			"context":
				"覆上野書其十<br>（上野殿御返事）　　<br>弘安二年一月三日　五十八歲作<br>別名：雪中供養御書　　　　　<br>　　餅九十枚、山芋五十條，承遣專使於正月三日未時，由駿河國富士郡上野鄉，送來甲州波木井鄉身延山之洞，敬領矣。<br>　　夫海邊以木為財，山中以鹽為財。旱魃時水為寶，黑闇中燈為寶。女人以夫為寶，夫以女人為命。王以民為親，而民以食為天。此兩三年間，日本國中生大疫病，人減其半。去年自七月大飢荒，遠離市廛，無依之人、山中之僧等，存活為難，尤以日蓮生於誹謗法華經之國，如威音王佛末法之不輕菩薩，或又如歡喜增益佛之末之覺德比丘歟？受王之憎，為民所怨，衣單食缺，布衣如錦，草葉思為甘露。<br>　　且、自去年十一月起，積雪阻絕山路，易歲後，亦鳥聲空囀，過訪無人。若非親友，誰為存問，憂心不安之中，春正三日之內，忽奉十字蒸餅九十，如滿月，心中豁然，如脫生死之闇。可貴、可貴！<br>　　人言故上野大人不愧男人本色，有為之士也。為其子者，豈非發揚其父之本色耶？恰如出藍之青、勝水之冰。難得、難得！恐恐謹言。<br>　　正月三日　　　　　　　　　　　　　　　日　　蓮　花押<br>　　　覆上野大人"
		},
		{
			"_id": "328",
			"name": "覆上野書其十一",
			"context":
				"覆上野書其十一<br>（上野殿御返事）<br>弘安二年四月二十二日　五十八歲作<br>別名：刀杖難事　　　　　　　　　<br>　　夫日蓮、種種大難中，無過於龍口之問斬及東條之難。其故，諸難中無及於捨命之大難也。或是罵詈，或是受逐，或是被讒，或是摑面等，不足數焉。是乃起自色心二法之謗，日本國中受之者，日蓮一人而已。縱或有之，亦非為法華經之故。<br>　　其中，殊為難忘之事，是少輔法師取法華經第五卷，摑日蓮之面一事，是出自三毒所為之打擲也。<br>　　天竺有善妒之女人，憎其夫故，家中諸物悉為敲毀，而猶氣憤難抑，姿態氣色變易，眼如日月生光，口吐氣如燄，形狀如青鬼赤鬼，奪來其夫平日所讀法華經第五卷，兩足忿忿踐踏之。其後，命終墮地獄，唯兩足不在地獄，獄卒以鐵杖擊之，亦不進地獄。此是踐踏法華經逆緣之功德。<br>　　今憎日蓮之故，少輔法師取第五卷摑余之面，此當亦成逆緣歟？彼是天竺，此是日本。彼為女人，此為男人。彼是兩足，此是兩手。彼為嫉妒之故，此為法華經之故。然而，為法華經第五卷，則其所同也。彼是女人之足不入地獄，而此少輔法師之兩手焉入無間耶？<br>　　但、彼女憎其夫，不憎法華經。此則是憎法華經及日蓮者，一身必入無間矣。經云：「其人命終，入阿鼻獄」。唯手不入無間之事，絕不可見。可悲、可悲！其終，或可值日蓮而得佛果，如不輕菩薩之上慢四眾者然。<br>　　夫第五卷是一經第一之肝心。說龍女之即身成佛事。提婆是顯心之成佛，龍女是顯身之成佛。是一代殊勝之法門。是以，傳教大師稱法華經超過一切經，舉十種殊勝之事，此中有「即身成佛化導勝」者，是也。此法門為天台宗之最要，稱即身成佛義，為文句釋義科目。<br>　　於此，真言、天台兩宗有異論焉。龍女成佛是法華經之功力，文殊師利菩薩云：「唯常宣說妙法華經」，「唯常」二字是八字中之肝要。菩提心論之「唯真言法中」之唯字，與今之唯字，是以何為本耶？彼之「唯」字，恐有誤歟？<br>　　無量義經云：「四十餘年，未顯真實」，法華經云：「世尊法久後，要當說真實」，多寶佛之皆是真實，定即身成佛限於法華經。爾前經其說如何成佛，及權宗諸人之無量狂言，就法華經言，乃俗語「焙烙有千，不及一槌」耳。「法華折伏、破權門理」者，此也。殊為珍重秘奧之法門也。　　又、天台學者，自慈覺以來，於玄義、文句、止觀之法華三大部之文，雖作料簡、論釋，然如過時之曆、昨日之食，不足為今日之用也。<br>　　末法之始五百年，云離法華經題目而有成佛之人，縱託佛說，不可為用。況是人師之義耶！於此，日蓮案之。見提婆品，提婆是釋迦如來過去之師。昔之師，今之弟子；今之弟子，昔之師。古今能所不二，顯法華之深意。是以，惡逆之達多，有慈悲之釋迦如來作師；愚癡之龍女，有智慧之文殊作師。此日蓮，當亦不劣於文殊、釋迦如來乎！日本國之男如提婆，女有似於龍女。無論逆順，成佛可期，此是提婆品之意也。<br>　　次、勸持品八十萬億那由佗菩薩異口同聲之二十行偈，日蓮一人讀之。佛滅之後，於日本國、唐土、天竺三國，是誰出而讀之者耶？能言是我讀之者無其人，亦不能思是有其人矣。<br>　　「及加刀杖」之刀杖二字，遇得杖字者或有其人，遇得刀字者則無矣。不輕菩薩見有杖木、瓦石，遇得杖字，刀之難未聞。天台、妙樂、傳教等見得是「刀杖不加」者，是又缺之矣。日蓮，刀杖二字共遇之。其刀之難，如前言是東條之松原與龍口也。曾遇得一度之人尚無之，而日蓮二度值之。杖之難是少輔法師之摑面，以為摑之者是法華經第五卷。杖是第五卷，而言有刀杖難之經文亦是第五卷，誠是不可思議之未來記經文也。<br>　　是以，日蓮於數十人中，受少輔法師摑面時，心中雖知此是為法華經之故，然猶是凡夫，心中極忿，欲奪其杖，有力更欲忿而踐之折之，且棄之而後快。然而，其杖是法華經第五卷也。<br>　　於此，憶得一事。有親為教子故，以槻木之弓以鞭不為學文之子。其間，此子亦曾恨其父，憎其弓矣。其後，終修學增益，自身既得脫，亦利益他人。還見一切是以槻弓鞭己之故。此子遂以槻木作率塔婆，立為其父供養。日蓮亦當如是歟！日蓮得佛果，何能不思少輔法師之恩？何況是法華經之恩杖乎！如是思來，感淚難禁。<br>　　又、涌出品於日蓮，是稍有情緣之品。其故，上行菩薩等，必於末法出現，為弘南無妙法蓮華經之五字者，見於此經所說。而先由日蓮一人出來，其必將得六萬恆沙菩薩之稱賞者歟！足慰所望。要之，須以此身委於法華經而信之。非祇君一人信之，更須勸人信心，為過去父母等之助。<br>　　日蓮生時至今，一日片時，心無稍息，所思祇是弘此法華經之題目耳。勉之、勉之！自他之生死雖所不知，臨終之際，生死中間，日蓮必為來迎。三世諸佛之成道，在於子丑之終，寅刻成道。佛法住處，鬼門之方，三國所共立。此等是相承之法門。詳細容另述。恐恐謹言。<br>　　如飢者求食、渴者慕水，如思見所戀，如病者求藥，如形容嬌好、塗朱施粉者然，法華經須出大信心以求之也。若不然，必貽後悔矣！<br>　　弘安二年己卯卯月二十日　　　　　　　　日　　蓮　花押<br>　　　覆上野大人"
		},
		{
			"_id": "329",
			"name": "覆上野書其十二",
			"context":
				"覆上野書其十二<br>（上野殿御返事）<br>弘安二年　五十八歲作<br>別名：財御書　　　　<br>　　鵝目一貫、鹽一袋、里芋一袋、薑少許，承由使者送來，敬謝！<br>　　熱時水為寶，冷時火為寶。飢時米為寶，戰時兵器為寶。海以船為寶，山以馬為寶。武藏下總以石為寶，而此山中，以里芋、海鹽為寶。雖有竹筍、木耳等，無鹽，其味如土。又、金是國王之寶、亦民之寶。如米，一切眾生之命。<br>　　錢亦如是。漢土有銅山，由彼山作得之錢，雖一文亦是渡三千里之海而來者，萬人皆思為玉，今承以之供養於法華經。<br>　　有名釋摩男之人，掌心之石可變為珠；金粟王變沙成金。法華經使草木成佛，更何況有心之人耶？法華經使焦種之二乘作佛，更何況是生種之人耶！法華經使一闡提作佛，何況是信之者耶！事冗不盡言，容另申之。恐恐謹言。<br>　　八月八日　　　　　　　　　　　　　　　日　　蓮　花押<br>　　　覆上野大人"
		},
		{
			"_id": "330",
			"name": "覆上野書其十三",
			"context":
				"覆上野書其十三<br>（上野殿御返事）<br>　　弘安二年　五十八歲作<br>別名：龍門御書　　　<br>　　唐土有名龍門之瀑布，高十丈，水落、快過健兵強弩之矢。鯉鯽之屬，多集其下，爭欲登焉。魚登則成龍。百之一、千之一、萬之一，十年、二十年，無一登者。或歸急瀨，或為鷲鷹鴟梟所食。或去十丁左右，漁人成列，有網者，有汲者有射者。魚之成龍也其難如是。<br>　　日本國武士中有源平二家，如守護王門之犬二疋。二家之護王，恰如樵夫之愛彼八月十五夜從山巔而出之滿月。見殿上男女嬉遊，如猿猴之於樹梢窺星月之光。此身也如何而得廁於殿上，希冀不已。平氏中有名貞盛者，雖討勝將門，猶未許昇殿。其子正盛仍未許。其子忠盛時，始允昇殿。其後，清盛、重盛不僅得遊於殿上，更成孕月懷日之身。成佛之道，不下於此。魚躍龍門，下民昇殿，是其喻也。<br>　　有名身子之人，願欲作佛，六十劫間，修菩薩行，不堪，墮二乘道。大通結緣者三千塵點劫，久遠下種者五百塵點劫間，沈淪生死。此等行法華經，因第六天魔王入國主等之身，不勝其煩，以至退捨，若干劫中，輪迴六道。<br>　　彼是他人之事，今則在我身。所願我之弟子等，須發大願。去年、前年之疫病流行，倖不在死人之列。而當前蒙古之來襲，亦不見必可得免。總之，人生必有一死，其時之歎惜，與今無異。既同是一死也，何不為法華經而死！思之為露入大<br>海、塵落大地可耳。法華經第三云：「願以此功德，普及於一切，我等與眾生，皆共成佛道」。恐恐謹言。<br>　　十一月六日　　　　　　　　　　　　　　日　　蓮　花押<br>　　　覆上野賢人大人<br>　　　此信覆謝熱原事件之賢行"
		},
		{
			"_id": "331",
			"name": "覆上野書其十四",
			"context":
				"覆上野書其十四<br>（上野殿御返事）<br>別名：適時弘法事<br>　　白米一馱，敬領。<br>　　一切之事依於時歟。所謂春花秋月之事，亦時也。佛出世之事，雖是為法華經，然四十餘年未說。其故，經文稱是「說時未至故」。<br>　　夏得厚棉小袖之衣，冬得單衣薄衫，雖亦可喜，總不及夏得薄衫，冬得厚衣也。飢時之金，渴時之錢，雖亦可喜，總不及飯與水也。有云奉土於佛之人作佛，奉玉於佛之人行往地獄者，是此歟？　　日蓮出生日本國，不誑惑、不偷盜，無種種罪失。末代法師少咎之身，如尚文之王棄武，好色之人厭正直。值念佛、禪、真言、律等信仰之世而生，因弘法華經故，遂遭王臣、萬民之惡，終則來此山中，天是何所為計者耶？<br>　　雪深五尺，本少人行，今山道阻塞，更無來訪者。衣薄、不能禦寒，食絕、命將不繼。際此時刻，忽承來訪，阻我於死。一以為喜，一以為歎。一度甘願飢死，已作決意，如欲滅之燈，又得油注。何其尊貴哉！慈心厚志，定當得釋迦佛、法華經之垂護歟。恐恐謹言。<br>　　十二月廿七日　　　　　　　　　　　　　日　　蓮　花押<br>　　　覆上野大人<br>"
		},
		{
			"_id": "332",
			"name": "觀心本尊抄副狀",
			"context":
				"觀心本尊抄副狀<br><br><br>　　單衣一、墨三頂、筆五管，敬領。<br>　　觀心法門，少少註釋，送奉大田大人、教信方丈等。此事，日蓮當身之大事也。秘之！有無二之志者，始可披讀也。此書問多答少，未聞之事，驚人耳目者想必有之。設及他見，三人四人勿並座讀之。佛滅後二千二百二十餘年，未顯此書之心。不顧國難，期於五五百歲演說之。乞願一見歷來之輩，師弟共詣靈山淨土，拜見三佛顏貌。恐恐謹言。<br>　　文永十年 太歲癸酉卯月廿六日　　　　　　　　　日　　蓮　花押<br>　　　覆富木大人　　　"
		},
		{
			"_id": "333",
			"name": "守護國家論",
			"context":
				"守護國家論<br>　　<br>　　　正元元年　三十八歲作<br>　　夫偶有得脫十方微塵三惡身，受生於閻浮日本罕如爪上土之人身；亦有捨閻浮日域爪上生，而受十方微塵三惡身者，其事殆無可疑！然捨生墮惡趣，其緣非一。或因妻兒眷屬之哀憐，或因殺生惡逆之重業，或因作得國主而不恤民眾之苦，或因不辨法之邪正，或因信憑惡師。上舉世間一般之善惡，近在眼前，雖愚人不難辨識。但於佛法之邪正，師之善惡，雖證果之聖人，猶所不知，況於末代之凡夫乎！<br>　　加之，「佛日西山隱，餘光照東域」已來，四依之慧燈日減，三藏之法流月濁。迷於實教之論師，如雲掩真理之月；執著權經之譯者，是碎實經之珠而成權經之石者。即使是震旦人師之宗義，無其誤耶？何況日本邊土之末學，乃誤多實少者歟！隨而學其教者，人數雖多於龍鱗，而得道者稀於麟角。或依權教故，或依時機不相應之教故，或不辨凡聖之教故，或不辨權實二教之故，或依權教謂實教故，或不知位之高下故。凡夫之習，就佛法增生死之業，其緣非一。<br>　　昔有邪智上人，為末代愚人，破一切宗義，造選擇集一卷。名假於鸞、綽、導三師，分一代為二門，錄實經入於權經，閉法華真言之直道，開淨土三部之隘路。亦不順淨土三部之義，成權實之謗法，永斷四聖之種，作永沈阿鼻之僻見。而世人順之，譬如大風吹小樹枝；門弟之重此人，似天眾之敬帝釋。<br>　　破此惡義，亦多有書。所謂，淨土決義鈔、彈選擇、摧邪輪等是也。其書造者，皆為碩德，名噪一時。雖然，以其猶未能抉顯選擇集謗法之根源，反有助長惡法流布之虞。譬如旱魃若降小雨，反速草木之枯；臨陣弱兵先行，強敵得勢。<br>　　予為此事歎息，遂造一卷書，顯選擇集謗法之緣起，名「守護國家論」。所願者，一切道俗稍止一時之世事，為種永劫之善苗。今以經論，辨別邪正。希任佛說，判斷信謗，勿以自義存其間焉。<br>　　書分七門：一明於如來經教定有權實二教，二明正像末之興廢，三明選擇集謗法之緣起，四明對治謗法者之證文，五明善知識並真實法之難值，六明法華涅槃行者之須留意事，七明隨問作答。大文第一之明於如來經教定有權實二教，分四段：一明出大部經之次第而分攝流類，二明諸經之淺深，三明定大小乘，四明且捨權而就實。<br>　　第一是明出大部經之次第而分攝流類。<br>　　問曰：佛最初說何經耶？<br>　　答曰：華嚴經也。<br>　　問曰：其證如何？<br>　　答曰：六十華嚴經之離世間淨眼品云：「如是我聞，一時佛在、摩竭提國、寂滅道場，始成正覺」。法華經序品現放光瑞，彌勒菩薩見十方世界諸佛五時次第時，問文殊師利菩薩云：「又叉諸佛、聖主師子，演說經典，微妙第一。其聲清淨，出柔軟音，教諸菩薩，無數億萬」。又、方便品，佛自說初成道時云：「我始坐道場，觀樹亦經行……爾時諸梵王，及諸天帝釋，護世四天王，及大自在天，並餘諸天眾，眷屬百千萬，恭敬合掌禮，請我轉法輪」。此等是於法華經指說華嚴經時之文。故、華嚴經第一云：「毘沙門天王略、月天子略、日天子略、釋提桓因略、大梵略、摩醯首羅等略」。涅槃經說華嚴經時云：「既成道已，梵天勸請，唯願如來，當為眾生，廣開甘露門……梵王復言：世尊！一切眾生，凡有三種，所謂利根、中根、鈍根。利根能受，唯願為說。佛言：梵王諦聽諦聽，我今當為、一切眾生，開甘露門」。<br>　　又、涅槃經卷三十三說華嚴經之時云：「如十二部經，修多羅中，微細之義，我先已為、諸菩薩說」。如此等之文，皆諸佛出世，一切經初，必說華嚴經之證文也。　　問曰：無量義經云：「初說四諦……次說方等十二部經、摩訶般若、華嚴海空」。如此文，是說般若經在前、華嚴經在後，何有此相違？<br>　　答曰：是依淺深為次第者歟，或後分之華嚴經歟。法華經方便品，列一代之次第淺深云：「無有餘乘 華嚴經也。若二 般若經也若三 方等經也」，即此意也。<br>　　問曰：華嚴經之後，說何經乎？<br>　　答曰：說阿含經也。　　<br>　　問曰：何以知之？<br>　　答曰：法華經序品說華嚴經後所說之經云：「若人遭苦，厭老病死，為說涅槃」。方便品云：「即趣波羅奈……為五比丘說」。涅槃經定華嚴經後所說之經云：「即於波羅奈國，轉正法輪，宣說中道」。此等經文可明於華嚴經後，說阿含經者也。<br>　　問曰：阿含經後，說何經乎？<br>　　答曰：方等經也。<br>　　問曰：何以知之？<br>　　答曰：無量義經云：「初說四諦……次說方等十二部經」。涅槃經云：「從修多羅出方等」。<br>　　問曰：方等者，天竺語，此云大乘。華嚴、般若、法華、涅槃等，皆方等也。何獨限方等部，立方等之名乎？<br>　　答曰：華嚴、般若、法華，實皆為方等。雖然，今於方等部，別立方等之名，亦非私義。無量義經、涅槃經之文顯然也。阿含證果，一向小乘，次說大乘。自方等已後，雖皆云大乘，大乘之始，故從初而方等部云方等也。例如十八界之十半雖皆為色，從初而立名為色境。<br>　　問曰：方等部諸經後，說何經乎？<br>　　答曰：般若經也。<br>　　問曰：何以知之？<br>　　答曰：涅槃經云：「從方等出般若」。<br>　　問曰：般若經後，說何經耶？<br>　　答曰：無量義經也。<br>　　問曰：何以知之？<br>　　答曰：仁王經云：「二十九年中」。無量義經云：「四十餘年」。<br>　　問曰：無量義經以華嚴經置於般若經之後，涅槃經以涅槃經置於般若經之後。今所立次第，以無量義經列於般若經之後，其相違如何？<br>　　答曰：見涅槃經第十四之文，列涅槃經以前諸經，對涅槃經論其勝劣，而不舉法華經。於第九卷，定法華經是在涅槃經已前。見法華經序品，可知無量義經，是法華經之序分也。無量義經於般若之次列華嚴經，華嚴經遣於初時，般若經後，是無量義經也。<br>　　問曰：無量義經後，說何經乎？<br>　　答曰：說法華經也。　　問曰：何以知之？<br>　　答曰：法華經序品云：「為諸菩薩，說大乘經，名無量義，教菩薩法，佛所護念。佛說此經已，結跏趺坐，入於無量義處三昧」。<br>　　問曰：法華經後，說何經乎？<br>　　答曰：說普賢經也。<br>　　問曰：何以知之？<br>　　答曰：普賢經云：「卻後三月，我當般涅槃……如來昔於耆闍崛山，及餘住處，已廣分別，一實之道，今於此處」。<br>　　問曰：普賢經後，說何經乎？<br>　　答曰：說涅槃經也。<br>　　問曰：何以知之？<br>　　答曰：普賢經云：「卻後三月，我當般涅槃」。涅槃經三十云：「如來何故，二月涅槃」？又云：「如來初生、出家、成道、轉妙法輪，皆以八日，何佛涅槃，獨十五日」？大部經大概如是，自此已外，諸大小乘經，次第不定也。或自阿含經已後，說華嚴經；法華經已後，說方等般若。皆可以義類，收置一處。<br>　　第二、明諸經淺深者。無量義經云：「初說四諦　……次說方等十二部經、摩訶般若、華嚴海空，宣說菩薩，歷劫修行」，亦云：「四十餘年，未顯真實」，又云：「無量義經……尊無過上」。如此等文，四十餘年諸經劣於無量義經，是無疑者也。<br>　　問曰：密嚴經云：「一切經中勝」。大雲經云：「諸經轉輪聖王」。金光明經云：「諸經中之王」。見此等文，知是諸大乘經之常習，何瞻一文，遂斷言無量義經勝於四十餘年之諸經乎？<br>　　答曰：教主釋尊若不於諸經互說勝劣，則不可有大小乘差別、權實之不同矣。若實無差別，而互說差別淺深等者，是諍論之根源、惡業起罪之因緣也。爾前諸經之第一，是隨緣不定，或為對小乘諸經之第一，或於說報身之壽為諸經第一，或說俗諦、真諦、中諦等之第一也，非一切之第一。今、如無量義經，是對四十餘年諸經之第一也。<br>　　問曰：法華經與無量義經，何者勝乎？<br>　　答曰：法華經勝。<br>　　問曰：何以知之？<br>　　答曰：無量義經未明二乘作佛、久遠實成，故嫌於法華經，入於今說之中。<br>　　問曰：法華經與涅槃經，何者為勝耶？<br>　　答曰：法華經為勝。<br>　　問曰：何以知之？<br>　　答曰：涅槃經自說「如法華中」等，云「更無所作」。法華經不指當說涅槃經為難信難解之故也。<br>　　問曰：見涅槃經文，涅槃經以前皆云邪見，如何？　　答曰：法華經是如來出世之本懷，故說「今者已滿足」、「今正是其時」，「然、善男子！我實成佛已來」等。但於諸經之勝劣，佛自舉「我所說經典，無量千萬億」後，復說「已說、今說、當說」等時，多寶佛從地涌現，讚稱「皆是真實」；分身諸佛，現高達梵天之舌相。如是明定諸經與法華經之勝劣。此外，既是釋迦一佛所說，可不對先後諸經、論法華經之勝劣矣。故、涅槃經所嫌之諸經中，法華經不在其列，以顯法華經勝於諸經之故。至於邪見之文，是仍未覺知法華經之一類人，於聞涅槃經開悟故，迦葉童子指自身及其所引率者，稱未聞涅槃經已前是邪見之人也，非論經之勝劣。<br>　　第三、明定大小乘。<br>　　問曰：大小乘差別如何？<br>　　答曰：如常途說者，阿含部諸經，小乘也。華嚴、方等、般若、法華、涅槃等，大乘也。或言明六界之經是小乘，明十界之經是大乘也。而對法華經、論實義時，法華經以外四十餘年諸大乘經亦皆為小乘，唯法華經為大乘。<br>　　問曰：諸宗之常習，皆稱其自所據經為實大乘，餘宗所據為權大乘。此於末學者，難定其是非。不知，對法華言諸大乘經皆稱小乘，其證文如何？　　<br>　　答曰：各宗立義，互論是非，其中末法於世間及出世間，非先是後，自不知是非，是愚者之所歎也。但且以我等之智，觀四十餘年未顯真實之現文，若無破得此言之文，宜知世人之是非，不足信用。　　其上，對法華經，諸大乘經之何以稱小乘，此不宜自答。法華經方便品云：「佛自住大乘……自證無上道，大乘平等法。若以小乘化，乃至於一人，我則墮慳貪。此事為不可」。此文之意，法華經以外之諸經，皆說是小乘也。又、壽量品云：「樂於小法」。此等文意是，法華經以外，四十餘年諸經皆說小乘也。天台、妙樂之疏釋，已釋四十餘年諸經為小乘，他師或不能認同，故引經文耳。　　<br>　　第四、明且擱權經而就實經。<br>　　問曰：證文如何？<br>　　答曰：有十證文。法華經云：「但樂受持、大乘經典，乃至不受、餘經一偈」此其一。涅槃經云：「依了義經不依不了義經」四十餘年，云不了義經。此其二。法華經云：「此經難持，若暫持者，我即歡喜，諸佛亦然。如是之人，諸佛所歎。是則勇猛，是則精進，是名持戒，行頭陀者」於末代無四十餘年持戒，唯持法華經為持戒。此其三。涅槃經云：「於乘緩者，乃名為緩。於戒緩者，不名為緩。菩薩摩訶薩，於此大乘，心不懈慢，是名奉戒。為護正法，以大乘水，而自澡浴。是故菩薩，雖現破戒，不名為緩」是文流通法華經戒文也。此其四。法華經第四云：「妙法華經……皆是真實」此文者多寶證明也。此其五。法華經第八、普賢菩薩誓云：「於如來滅後，閻浮提內，廣令流布，使不斷絕」此其六。法華經第七云：「我滅度後，後五百歲中，廣宣流布，於閻浮提，無令斷絕」釋迦如來誓也。此其七。法華經第四、說多寶并十方諸佛來集意趣云：「令法久住，故來至此」此其八。法華經第七、說行法華經者住處云：「於如來滅後，應當一心，受持、讀、誦、解說、書寫，如說修行。所在國土……若經卷所住之處，若於園中，若於林中，若於樹下，若於僧坊，若白衣舍，若在殿堂，若山谷曠野，是中皆應、起塔供養。所以者何？當知是處，即是道場，諸佛於此，得阿耨多羅三藐三菩提」此其九。<br>　　法華經流通分之涅槃經第九云：「我涅槃後，正法未滅，餘八十年……爾時是經，於閻浮提，當廣流布。是時當有，諸惡比丘，抄掠是經，分作多分，能滅正法、色香美味。是諸惡人，雖復讀誦、如是經典，滅除如來、深密要義，安置世間、莊嚴文飾、無義之語。抄前著後，抄後著前，前後著中，中著前後。當知如是，諸惡比丘，是魔伴侶……譬如牧牛女，多加水乳。諸惡比丘，亦復如是。雜以世語，錯定是經。令多眾生，不得正說、正寫正取、尊重讚歎、供養恭敬。是惡比丘，為利養故，不能廣宣、流布是經。所可分流，少不足言。如彼牧牛，貧窮女人，展轉賣乳，乃至成糜，而無乳味。是大乘經典、大涅槃經，亦復如是。展轉薄淡，無有氣味。雖無氣味，猶勝餘經，是一千倍，如彼乳味，於諸苦味，為千倍勝。何以故？是大乘經典、大涅槃經，於聲聞經，最為上首」此其十。<br>　　問曰：捨不了義經就了義經者，大圓覺修多羅了義經、大佛頂如來密因修證了義經，如是諸大乘經皆了義經也。可為依用乎？<br>　　答曰：了義、不了義，隨所對不同也。對二乘、菩薩等所說之不了義，一代之佛說皆了義也。就佛說小乘經是不了義，大乘經是了義也。又就大乘，四十餘年諸經是不了義經，法華、涅槃、大日經等，了義經也。而圓覺、大佛頂等之諸經，對小乘及歷劫修行之不了義經，是了義經也。非如法華經之了義經也。　　問曰：華嚴、法相、三論等，自天台、真言以外之諸宗高祖，各依其依憑諸經，思己極其諸經深義，是果爾乎，如何？<br>　　答曰：如華嚴宗者，依華嚴經，判諸經為華嚴經之方便也。如法相宗，雖卑阿含、般若等，以華嚴、法華、涅槃同深密經，同立中道教，又以法華、涅槃是說一類一乘，故是不了義經。而深密經論五性各別，故立為了義經。如三論宗，立二藏，攝一代。於大乘不論深淺，而以般若經為依憑。此等諸宗之高祖，殆多為四依之菩薩歟。心中必有所定，姑不論其是非。<br>　　雖然，為袪自身之疑，人師之異解且置之，披見諸宗依憑之經，華嚴經舊譯五十、六十，新譯八十、四十，其中無如法華、涅槃，集一代聖教為方便之文。雖說四乘，於其中佛乘，不說十界互具、久遠實成。但至人師，立五教，其前四教，攝諸經而為華嚴經之方便。<br>　　如法相宗，立三時教時，雖以法華等，同於深密經，但開見深密經五卷，全不見以法華等入於中道之內。<br>　　如三論宗，立二藏時，雖於菩薩藏，收華嚴、法華等，以為同於般若經，然開見新舊大般若經，全無以大般若同於法華涅槃之文。華嚴為頓教，法華是漸教等言，是人師之臆說，非佛說也。<br>　　如法華經之於序分無量義經，確舉四十餘年之年限，呼出華嚴、方等、般若等大部諸經之題名，指為未顯真實。至正宗之法華經，定一代勝劣時，佛說我所說經典，無量千萬億，已說、今說、當說諸經中，要以此法華經最為難信難解。其時，多寶佛從地涌出，證明妙法蓮華經皆是真實。分身諸佛，自十方來集一處，舌抵梵天。　　今以此義，推而可知，渡來唐土、日本之五千七千餘卷諸經，以外之天竺、龍宮、四王天、過去七佛等之諸經，及阿難未結集之經，十方世界同塵數諸經之勝劣、淺深、難易，悉在掌中。此無量千萬億中，豈得遺漏釋迦如來所說諸經耶？有不列於已說、今說、當說年限內之諸經耶？<br>　　所願者，末代諸人且擱諸宗高祖無義弱文，而致信釋迦多寶十方諸佛有義強文。何況諸宗末學，偏執為先，以末代之愚者、人師為本。於此等拋經論者，可得為依憑耶？故於法華流通、雙林最後之涅槃經，佛遺言迦葉童子菩薩云：「依法不依人，依義不依語，依智不依識，依了義經不依不了義經」。<br>　　予見世間，多稱自宗人師是「三昧發得，智慧第一」，而以無德凡夫，不依實經使信其法門；以不了義之觀經等，稱其時機相應之教；擱置了義之法華涅槃，譏其理深解微。豈非違背如來遺言，是「依人不依法，依語不依義，依識不依智，依不了義經不依了義經」者歟？所望有心之人，須加思慮焉！<br>　　如來入滅，已閱二千二百餘星霜。文殊、迦葉、阿難結經以後，四依菩薩相繼出世，造論說法。後來之論師漸有錯誤發生。又於譯事，有未兼通梵漢者，有宿習權教之人，以權經之義，曲解實經者。唐土人師，有宿習過去權教者，權之經論，合其心意，不用實經之義。或遇與其自義有違之文，則曲理會通，強使合其私義。縱令其後知得實經有合道理，或因名利，或因遷就檀那，不捨權宗歸於實宗。世間道俗，亦以無智之故，不辨理非。但、依於人而不依法。設雖為惡法，隨順多人之邪義，而不依一人之實說。　　然而，眾生機根，多隨六道流轉，雖有求出離者，亦多依權經。堪歎者，惡業之身，就善就惡，誠欲出離生死，難矣。<br>　　雖然，今世一切凡夫，縱使此生辛苦，亦須依上舉涅槃經第九之文，致信於法華、涅槃。其故，世間淺事，猶多展轉，虛多實少，況於佛法之深義乎！如來滅後二千餘年之間，佛法混雜邪義而來，正義萬無其一，一代聖教，多見有誤。例如：心地觀經之法爾無漏種子、正法華經之置囑累品於經末、婆沙論之一十六字增文、攝大乘論譯本有第八識與第九識之違異、法華論與妙法華經之相違、涅槃論之「法華煩惱所污」之文、法相宗之定性無性不成佛、攝論宗之「法華經是一稱南無之別時意趣」，此等皆譯者人師之誤。此外，四十餘年之諸經，多有所誤。法華涅槃有誤歟、無誤歟，姑暫不論，須捨四十餘年諸經，而順從法華經、涅槃經，其證已舉述如上。況、致信於有誤之諸經，得出離生死耶？<br>　　大文第二就正像末，明佛法之興廢。就之有二：一是就爾前四十餘年內諸經與淨土三部經，明其於末法久住、不久住；二是明法華涅槃與淨土三部經並諸經之久住、不久住。<br>　　第一、就爾前四十餘年內諸經與淨土三部經，明其於末法久住、不久住者。<br>　　問曰：如來教法，不論大小、淺深、勝劣，但依時機行之，必有利益。然見賢劫、大術、大集等諸經，佛滅後二千餘年已後，佛法皆滅，但有教而無行證。隨之，見傳教大師、末法燈明記有云：「我延曆二十年辛巳，是佛滅後一千七百五十年」一說。延曆二十年已後，又歷四百五十餘歲，既入末法，縱有教法，行證皆無。修行佛法者，難有萬一之得道。　　而見雙觀經云：「當來之世，經道滅盡，我以慈悲哀愍，特留此經，止住百歲。其有眾生，值斯經者，隨意所願，皆可得度」可知釋迦如來，為一代聖教皆滅盡後，特留雙觀經之念佛，可利益眾生。<br>　　依此意趣，概見淨土家諸師之釋，多援其意。道綽禪師云：「當今末法，是五濁惡世，唯有淨土一門，可通入路」。善導和尚宣稱：「萬年三寶滅，此經住百年」。慈恩大師定謂：「末法萬年，餘經悉滅。彌陀一教，利物偏增」。日本國叡山先德慧心僧都，集一代聖教要文，作末代之指南，書名往生要集，其序云：「夫往生極樂之教行，濁世末代之目足也。道俗貴賤，誰不歸之者。但顯密教法，其文非一。事理業因，其行惟多。利智精進之人，未為難。如予頑魯之者，豈敢矣」。乃至，次下云：「其中，念佛之教，是多利末代經道滅盡後，濁惡眾生之計也」。總之，諸宗學者，可存此旨。殊以天台一宗學者，誰有可背此義者乎！如何？<br>　　答曰：爾前四十餘年諸經，各隨時機，而有興廢，故多分於淨土三部經已前滅盡者歟。諸經多說三乘之現身得道，故於末代現身得道者少矣。<br>　　十方之往生淨土，多是蒙有末代之機者。就此，西方極樂世界鄰近娑婆，故是最下之淨土，日出於東、沒於西，故諸經多勸之。隨之，非祇淨土祖師獨倡此義，天台、妙樂等，於依爾前經之時，亦曾暫持此義。且非祇人師，至於龍樹、天親，亦有此意，是其一義耳。又如仁王經等，較淨土三部經為更久，末法萬年之後，可住八千年云。故見於爾前諸經，非可一定。<br>　　第二為明法華涅槃與淨土三部經之久住、不久住。　　問曰：法華涅槃與淨土三部經，何者先滅耶？<br>　　答曰：法華涅槃已前，淨土三部經先滅。<br>　　問曰：何以知之？<br>　　答曰：無量義經舉四十餘年大部之諸經，而云「未顯真實」，故知雙觀經等之「特留此經」之言，是方便、是虛言耳。華嚴、方等、般若、觀經等之速疾歷劫之往生成佛，以無量義經之實義案之，是「過無量無邊，不可思議，阿僧祇劫，終不得成、無上菩提……行於險徑，多留難故」之經也。其往生成佛，俱是別時意趣。<br>　　大集、雙觀經等之住滅先後，皆隨宜之一說。未來至法華經已前，同彼外道之說。譬如江河之不趣大海，臣民之不隨大王，雖苦身修行，若不至法華涅槃，仍是無一分利益，有因無果之外道也。在世滅後，俱為有教無人，有行無證。諸木雖枯，松柏不萎。眾草雖零散，唐竹不變色。法華經亦復如是。釋尊三說、多寶證明、諸佛舌相，祇在令法久住故耳。<br>　　問曰：諸經滅盡之後，特留法華經之證文如何？<br>　　答曰：法華經法師品，釋尊自令流通此經云：「我所說經典，無量千萬億。已說、今說、當說，而於其中，此法華經，最為難信難解」。文意是於一代五十年、已今當之三說，此最為第一之經也。說八萬聖教中，欲特為未來而留之者也。故次品，多寶如來從地涌出，分身諸佛自十方來集一處；釋迦如來令諸佛作使，為充滿八方四百萬億那由佗世界之菩薩、二乘、人天、八部等，告以多寶如來、並十方諸佛涌出來集之意趣，祇在為令法久住，責使各各誓言於三說諸經滅盡之後，確實於未來五濁難信之世界、弘揚此經。其時，二萬菩薩、八十萬億那由佗菩薩，各立誓狀云：「我不愛身命，但惜無上道」。千世界微塵菩薩、文殊等皆誓云：「我等於佛滅後……當廣說此經」。<br>　　其後，佛舉十喻。其第一喻，以川流江河，譬四十餘年諸經，以法華經譬大海。末代濁惡、無慚無愧、大旱魃之時，四味之川流江河雖竭，法華經之大海，不稍減少。其次，正說定云：「我滅度後，後五百歲中，廣宣流布，於閻浮提，無令斷絕」。<br>　　熟思此文之由來，我滅度後，其次之「後」字，乃是謂四十餘年諸經滅盡後之「後」也。故、法華經流通分之涅槃經云：「應以，無上佛法，付諸菩薩，以諸菩薩，善能問答。如是法寶，則得久住，無量千世，增益熾盛，利安眾生」。如此等之文，法華涅槃是無量百歲，不可斷絕之經也。不知此義之世間學者，以大集權門五五百歲之文，思此經同在淨土三部經前滅盡。此種立義是忘失一經之先後起盡者也。<br>　　問曰：上所舉曇鸞、道綽、善導、慧心等諸師，皆於法華真言等諸經，作末代不相應之釋。依此，源空及其所化弟子，以法華、真言等立為雜行，疏之為難行道，罵行者為群賊、惡眾、惡見之人，或擬之於祖父之履 聖光法師語，或云劣絃歌等 南無法師語。尋其意趣，祇是思其為時機不相應故。此等人師之釋，宜如何會之耶？<br>　　答曰：於釋迦如來一代五十年說教，一佛之金言，分權實二教，令捨權經入於實經，佛語顯然也。於此，畏「若但讚佛乘，眾生沒在苦」之道理，故、姑於四十二年間，先說權經，雖然，又為免於「若以小乘化，乃至於一人，我則墮慳貪」之失，心存「入大乘為本」之義，遂依本意而說法華經。<br>　　然至涅槃經，遺言我滅度後，必出四依，令弘通權實二教。故、龍樹菩薩於如來滅後八百年出世，造十住毘婆沙等之權論，宣華嚴、方等、般若等意，造大論，分般若、法華之差別。天親菩薩於如來滅後九百年出世，造俱舍論，宣小乘意；造唯識論，宣方等部意；最後，造佛性論，宣法華、涅槃意，分了教、不了教，不敢違佛遺言。至末代論師並譯者時，一向執著權經，故會實經入權經，權實雜亂之失出現。而至人師時，各以依憑之經為本，故以餘經為權經。從是，彌背佛意。<br>　　而於淨土三師，曇鸞、道綽二師依十住毘婆沙論，立難易、聖淨二道。若違本論，以法華真言等入於難易之內，則不足信用矣。隨見淨土論註、及安樂集，大體不違本論之意。而善導和尚亦依淨土三部經，立彌陀稱名等之一行一願之往生時，梁、陳、隋、唐之四代攝論師，總以一代聖教，定為別時意趣。此與善導和尚之觀念相違，故破攝論師時，譬彼人為群賊，以其賊害順次生之功德故。稱其所行為難行，必以萬行，始遂往生之素懷故，責其人為千中無一以嫌之。故、善導和尚於雜行之言中，未及法華真言。<br>　　日本國之源信僧都，亦叡山第十八代座主、慈慧大師之弟子，多所著書，皆弘法華。其所造往生要集之意，述爾前四十餘年諸經，有往生與成佛之二義。對成佛之難行，存往生易行之義，於往生業中，以菩提心觀念之念佛為最上。故於往生要集之大文第十問答料簡中之第七諸行勝劣門，以念佛為最勝。於其下文更述，以此爾前最勝之念佛，與法華經一念信解之功德相對，判其勝劣時，一念信解之功德，勝過念佛三昧百千萬倍。當知往生要集之意，以爾前最上之念佛，與法華最下之功德相對，使人入於法華經，是其造書之旨。故、往生要集之後，復造一乘要決，述其自身之內證時，是以法華經為本意也。<br>　　而源空並其所化之眾不知此義，故以法華真言，入於三師及源信所破之難聖雜，並往生要集序之顯密中，使三師及源信同為法華真言之謗法人。其上，更教化日本國一切道俗，使習於法華真言是時機不相應之旨，斷止在家出家諸人與法華真言之結緣，此豈非佛記「惡世中比丘，邪智心諂曲」之人歟？是「則斷一切世間佛種」之失，可得免耶？<br>　　其上，又將山門、寺門、東寺、天台，及日本國中習法華真言之諸人，譬之為群賊、惡眾、惡見之人等，如此源空之重罪，將經何劫，始能盡其苦果耶！法華經法師品說罵持經者之罪云：「若有惡人，以不善心，於一劫中，現於佛前，常毀罵佛，其罪尚輕。若人以一惡言，毀訾在家出家、讀誦法華經者，其罪甚重」已上經文。罵一人之持者，其罪尚是如此，何況造書，使日本國諸人為罵之罪耶？何況是定此經為千中無一，使修行法華經之人生疑之罪耶？何況是捨此經，使人移往觀經等權經，作謗法之罪耶？所願一切源空所化四眾，頓捨選擇集之邪法，立歸法華經，庶今度得脫阿鼻之炎也。<br>　　問曰：源空誹謗法華經，其真實之證文如何？<br>　　答曰：法華經第二云：「若人不信、毀謗此經，則斷一切、世間佛種」經文。不信之相貌，是使人捨法華經也。故、天親菩薩佛性論第一，釋此文云：「若憎背大乘者，此是一闡提因。為令眾生，捨此法故」論文。謗法之相貌，令捨此法故也。選擇集非令人捨法華經之書乎？閣拋二字，非佛性論之憎背二字耶？又誹謗法華經之相貌，是以法華經為小善成佛，同於四十餘年諸經，定為別時意趣等也。<br>　　故、天台釋云：「若不信小善成佛，即斷世間佛種也」。妙樂重宣此義云：「此經遍開六道佛種。若謗此經，義當斷也」。如依釋迦多寶十方諸佛、天親、天台、妙樂之意，源空乃謗法者。所詮選擇集，是欲人捨法華真言，其意分明，無疑是謗法者也。<br>　　大文第三出選擇集謗法之緣起。<br>　　問曰：以何證據，稱源空為謗法者耶？<br>　　答曰：見選擇集現文，以一代聖教分二：一聖道、難行、雜行；二淨土、易行、正行。其中聖、難、雜，是云華嚴、阿含、方等、般若、法華、涅槃、大日經等也 取意。淨、易、正者，淨土三部經之稱名念佛等也 取意。判聖、難、雜之失，「末代凡夫行之者，百時希得一二，千時希得三五，或千中無一」；或定是群賊、惡眾、邪見、惡見、邪雜人等也。判淨、易、正之得，「末代凡夫行之者，十即十生，百即百生」等也。謗法之邪義是此。<br>　　問曰：一代聖教分作聖道、淨土、難行、易行、正行、雜行，其中難、聖、雜，稱為時機不相應者，非源空一人之新義，乃曇鸞、道綽、善導三師之義。此亦非此等人師之私義，其源出自龍樹菩薩之十住毘婆沙論，若稱源空為謗法者，不應稱龍樹菩薩及三師為謗法者耶？<br>　　答曰：龍樹菩薩並三師之意，是謂法華已前四十餘年諸經，存有難易等義。而自源空已來，借用龍樹並三師難行等之語，以法華真言等，入於難雜等之內。所化弟子，不知師之失，以此邪義思為正義，使流布此國。故、國中萬民，悉想作法華真言是時機不相應。其上，貪圖世間之天台真言學者，隨順世情，吐法華真言是時機不相應之惡言，助長選擇集之邪義，依一時欲心，破壞釋迦多寶並十方諸佛所約定「令法久住、廣宣流布於閻浮提」之誠言，使一切眾生得、斷三世十方諸佛之舌罪。此豈非「惡世中比丘，邪智心諂曲，未得謂為得……惡鬼入其身……不知佛方便，隨宜所說法」之言歟！<br>　　問曰：龍樹菩薩並三師，未以法華真言等，入於難、聖、雜之中，而謂是源空以私義入之者，何以知之？<br>　　答曰：不須往遠處尋證，即選擇集可以見之。<br>　　問曰：其證文如何？<br>　　答曰：選擇集第一篇云：「道綽禪師、立聖道淨土二門，而捨聖道，正歸淨土之文」。次下引安樂集，源空料簡之段云：「初聖道門者，就之有二：一者大乘，二者小乘。就大乘中，雖有顯密、權實等之不同，今此集意，唯存顯大，及以權大，故當歷劫迂迴之行。準之思之，應存密大，及以實大」。此選擇集之文也。此文之意，謂道綽禪師安樂集之意，於法華已前之大小乘經雖分聖道、淨土二門，其私意以為法華真言等之實大、密大，與四十餘年之權大乘相同，應稱聖道門，「準之思之」之四字是也。依此意，故引曇鸞之難易二道時，其私意亦是以法華真言入於難行道中；善導和尚分正雜二行時，其私意亦是以法華真言入於雜行之內。總之，選擇集十六段，作無量謗法，其根源，祇是起自此四字之誤。噫、不其可畏歟！　　爰有源空之門弟，救其師之邪義云：諸宗常習，設雖無經論之證文，聚義類同置一處。而選擇集，意集法華真言等，入雜行之內。對正行則捨之，決非有嫌於經之法體也。但不知道趣之末代眾生定為常沒凡夫，為此機撰易行法，故以稱名念佛，當其機而立以易行法，勝於諸教。非詮權實、淺深之勝劣。言雜行者，非嫌之而云雜。雜者，不純之意而已。且、諸經論及諸師亦非無此意，故叡山先德往生要集之意，亦是此義。<br>　　所以，往生要集序云：「顯密教法，其文非一。事理業因，其行惟多。利智精進之人，未為難。如予頑魯之者，豈敢矣。是故，依念佛一門」。此序之意，謂慧心先德，非欲破法華真言等。祇以我等頑魯者，於法華真言，難聞難行故，是我身為鈍根故，非敢嫌於法體。其上，自序已外，至於正宗有十門，大文第八門述云：「今勸念佛，非是遮餘種種妙行，只是不簡男女貴賤、行住坐臥，不論時處諸緣，修之不難……臨終願求往生，得其便宜，不如念佛」。見此等之文，源空選擇集，與源信之往生要集，雖有一卷、三卷之不同，但於一代聖教中，選其易行，欲救濟末代愚人之意趣，則無有其殊。若源空上人，立法華真言為難行，而墮惡道，則慧心先德，亦不能免其失也。何如？<br>　　答曰：汝為救師謗法之失，藉事於源信之往生要集，是於謗法之上，彌招重罪者也。其故，總釋迦如來五十年之說教，其先四十二年之意，無量義經定云：「行於險徑，多留難故」。而於無量義經後，定云：「行大直道，無留難故」。佛自分難易、勝劣二道。自佛以外，等覺已下，至末代凡師，以自義分難易二道，背此義者，同於外道魔王之說。因之，四依大士之龍樹菩薩之十住毘婆沙論，雖於法華已前，分難易二道，於四十餘年已後之經，不存難行之義。<br>　　其上，若以易於修行而定為易行，則法華經之五十展轉之行，較之稱名念佛，其易行為百千萬億倍。若以功勝定為易行，則分別功德品，以爾前四十餘年八十萬億劫間之檀、戒、忍、進、念佛三昧等，前五波羅蜜之功德，與法華經一念信解之功德相比，則一念信解之功德勝於念佛三昧等，前五波羅蜜者，百千萬億倍也。所云難易、勝劣，所云行淺功深，若以觀經等之念佛三昧與法華經相比，是難行中之極難行、劣中之極劣也。<br>　　其上，扶助惡人、愚人，亦依於教之淺深。阿含十二年之戒門，於現身之四重五逆者，不許其得道。華嚴、方等、般若、雙觀經等之諸經，其教深於阿含經故，勸門時雖攝重罪者，戒門之日，猶不許七逆者現身受戒。且、於決定性之二乘、無性闡提，誡勸同不許之。法華涅槃等，不僅攝五逆、七逆之謗法者，亦攝定性無性。尤於末法，多有常沒之闡提，觀經等四十餘年之諸經，豈能為其助耶？無性之常沒、決定性之二乘，但限於法華涅槃等。依於四十餘年經之人師是合於彼經之機，然亦是未知教相之故。<br>　　但往生要集，一往見序分時，以法華真言等入於顯密之內，書稱殆不合末代之機，然入本文，詳細見一部三卷之始末，其第十問答料簡下，論定諸行勝劣時，引觀佛三昧、般舟三昧、十住毘婆沙論、寶積、大集等爾前經論，對一切萬行，以念佛三昧立為王三昧。最後有一問答，以爾前之禪定、念佛三昧，對法華經之一念信解，定為百千萬億倍之劣。又、答問云：「念佛三昧之云勝於萬行，是爾前之當分耳」。當知，慧心之意，造往生要集，是欲調末代之愚機，使入法華經者也。例佛以四十餘年之經，欲調權機，以入法華經者然。<br>　　故、最後造一乘要決，其序云：「諸乘權實，古來所諍。俱據經論，互執是非。余於寬弘丙午歲冬十月病中歎云：『雖遇佛法，不了佛意，若終空手，後悔何及』。爰就經論文義、賢哲章疏，或使人尋究，或自為思辨，全捨自宗他宗之偏黨，專探權智實智之深奧，終得知一乘是真實之理，五乘為方便之說。既開今生之蒙，何有夕死之恨耶」。此序之意，專顯慧心之本意，捨得自宗他宗之偏黨時，未捨淨土之法門耶？悟得一乘是真實之理時，非專依於法華耶？源信僧都於永觀二年甲申冬十一月，造往生要集；寬弘二年丙午冬十月頃，作一乘要決。其中間二十餘年，先權後實宛如佛，亦似龍樹、天親、天台等。<br>　　汝欲藉往生要集，救師謗法之失，然其義類不似。若以義類同，聚作一處，則是何等之義類同耶？如華嚴經，隔二乘界，故無十界互具。方等、般若諸經，亦不許十界互具；觀經等之往生極樂，亦祇方便之往生也。成佛往生，俱非如法華經之往生，皆別時意趣之往生成佛也。<br>　　其上，若稱源信僧都之意，行四威儀易，故以念佛為易行；行四威儀難，故以法華為難行，彼為破天台、妙樂之釋者矣！其故，妙樂大師認定，末代鈍者、無智者等修行法華經，而得見普賢菩薩及多寶十方諸佛，是易行。其言云：「散心誦法華，不入禪三昧，坐立行一心，念法華文字」。此釋意趣，為攝末代愚者。散心者，定心之對語。誦法華者，誦八卷、一卷、一字、一句、一偈、題目，及一心一念隨喜者五十展轉等也。坐立行者，是不嫌於四威儀也。一心者，非定之一心，非理之一心，乃散心中之一心也。念法華文字者，此經不同諸經文字，雖誦一字，含八萬寶藏之文字，納一切諸佛之功德。天台大師玄義八云：「手不執卷，常讀是經。口無言聲，徧誦眾典。佛不說法，恆聞梵音。心不思惟，普照法界」。此文之意，雖手不執法華經一部八卷，信是經之人，是晝夜十二時之持經者也。口雖不出讀經之聲，信法華經之人，是日日時時念念讀一切經者也。<br>　　佛入滅既經二千餘年，雖然，信法華經者身邊，留佛之音聲，時時刻刻念念，令之聞得其不滅之由。心雖不觀一念三千，仍是普照十方法界者也。此等之德，修行法華經者，皆備之矣。<br>　　是故，信法華經者，設臨終時，雖心不念佛、口不誦經，不入道場，而無心照法界，無音誦一切經，不取卷軸，自有法華經八卷在握之德。較之權教念佛者之期臨終正念，欲唱十念念佛者，豈非勝過百千萬倍之易行乎？故、天台大師文句十云：「都勝諸教，故言隨喜功德品」。法華經較之諸經，更取淺機之眾生，而諸宗人師不辨此義，以為法華經是為深機者之經，妙樂大師破此而云：「恐人謬解者，不測初心功德之大，而推功上位，蔑此初心，故今示彼行淺功深，以顯經力」。以顯經力之釋意，是謂法華經勝於觀經等之權經，故行淺而功深，以攝淺機故。<br>　　若云慧心之先德，定法華經較念佛為難行，而猶不攝愚魯者，則何能免於逆路伽耶陀之罪哉！「恐人謬解」者之列也。<br>　　總結天台、妙樂三大部本末之意，法華經是盡攝一切遺漏於諸經之愚者、惡人、女人、常沒闡提等者。他師不解佛意，或以為法華經與諸經同，或以為初地、初住以上乃為法華經之機，或以為於凡夫之即時成佛亦為別時義趣。天台大師破此等邪義，以人天四惡定為法華經之機。以種類相對，收過去之善惡，謂生於人天之人，豈無過去之五戒十善？若慧心背於此義，何得稱是知天台宗之人耶？而源空深迷於此義，故起僻見於往生要集，是自失且誤他者也。<br>　　源空偶有宿善入實教，然誤化一切眾生，使逆還權教，而破實教，豈非惡師耶？如彼之久遠下種、大通結緣者，經五百、三千之塵劫者，是因捨法華之大教，遷於爾前之權小故，其後更捨權教，而輪迴六道。輕毀不輕菩薩之眾，於千劫間，墮阿鼻地獄，信權師、誹謗弘實經者之故。<br>　　而源空非僅自身捨實經、入權經，更勸人捨實經、入權經，更不許權人入實經，更罵實經行者，其罪，將永劫難浮歟！<br>　　問曰：十住毘婆沙論是一代通論，難易二道之內，何為不納法華、真言、涅槃耶？<br>　　答曰：於一代諸大乘經，如華嚴經，有初頓後分。初頓之華嚴，不論二乘之成不成。方等部諸經，一向排斥二乘、無性闡提之成佛。般若部諸經亦同之。總之，四十餘年諸大乘經之意，不同於法華、涅槃、大日經等，是不許二乘、無性之成佛者也。<br>　　以此等案之，爾前與法華之相違，殆如水火。滅後論師之龍樹、天親，俱為千部論師。所造有通別二論，通論亦有二，四十餘年之通論與一代五十年之通論也。其差別正在於以決定性之二乘與無性闡提之成不成佛，以定論之權實耳。而大論為龍樹菩薩造，羅什三藏譯。依般若經不許二乘作佛，依法華經許二乘作佛。十住毘婆沙論亦出自龍樹菩薩造，羅什三藏譯。此論亦不許二乘作佛，以此知之，是申論法華已前諸大乘經之意者也。<br>　　問曰：十住毘婆沙論何處出有不許二乘作佛之文耶？<br>　　答曰：十住毘婆沙論之第五云：「若墮聲聞地，及辟支佛地，是名菩薩死，則失一切利。若墮於地獄，不生如是畏。若墮二乘地，則為大怖畏。墮於地獄中，畢竟得至佛。若墮二乘地，畢竟遮佛道」。此文不許二乘作佛，宛如淨名等之「於佛法中以如敗種」之文。<br>　　問曰：大論是依般若經，不許二乘作佛。依法華經，許二乘作佛，其文如何？<br>　　答曰：大論一百云：「問曰：更有何法甚深，勝般若者，而以般若囑累阿難，而餘經囑累菩薩？答曰：般若波羅蜜非秘密法，而法華等諸經，說阿羅漢受決作佛，大菩薩能受持用。譬如大藥師，能以毒為藥」。又、卷九十三云：「阿羅漢成佛，非論議者所知，唯佛能了」取意。以此等文思之，論師權實，宛如佛權實。<br>　　而依權經人師，猥以法華等同於觀經等之權說，假法華涅槃等之義，作淨土三部經之德，許決定性之二乘、無性闡提、常沒苦海之眾生往生，難脫權實雜亂之失。例如外典儒者，賊內典以飾外典，殆難免謗法之失歟！佛自分權實，究其要旨，正在於決定性之二乘、無性有情之成或不成佛是也。<br>　　而不辨此義之譯者，譯爾前諸經時，許二乘作佛、無性成佛。知此義之譯者，譯爾前經時，則不許二乘作佛、無性成佛。依此，不識佛意之人師，既見爾前經亦有許二乘及無性成佛，遂思法華是與爾前相同者；又見爾前經有嫌決定、無性之文，而以此義為了義經，反以法華、涅槃為不了義經。俱是不識佛意，迷於權實二經者。若言此等之誤，非限於源空一人，天竺論師並譯者，至唐土人師，多有此誤。所謂地論師、攝論師之以釋尊一代聖教之即時成佛，稱之為別時意趣；以及善導、懷感之以法華經之「一稱南無佛」，稱為別時意趣者，均是不辨此權實之故，而生之誤也。造論菩薩、譯經三藏、發得三昧之人師猶是如此，況於末代凡師耶！<br>　　問曰：汝、末學之身，何為而破論師並譯者人師耶？<br>　　答曰：希勿強為此難。攝論師及善導等之釋，不辨權實二教，亂以法華經歸於別時意趣故，與天台、妙樂之釋成水火。人師之相違，此姑置之，就經論案其是非時，權實二教是出自佛說，天親、龍樹重為定之。順於此義之人師，崇之；不順此義之人師，棄之。此非以自義定其是非，但指出其相違耳！<br>　　大文第四出對治謗法者之證文，此有二：一明以佛法付囑國王大臣並四眾，二舉謗法人居處王地應予對治之證文者。第一之明以佛法付囑國王大臣並四眾者，仁王經云：「佛告波斯匿王……是故付囑諸國王，不付囑比丘、比丘尼、清信男、清信女。何以故？無王威力故……此經三寶，付囑諸國王、四部弟子」。<br>　　大集經二十八云：「若有國王，見我法滅，捨不擁護，於無量世，修施戒慧，悉皆滅失。其國內出，三種不祥事……命終，生大地獄」取意。如仁王經文者，以佛法先付囑國王，次及四眾。居王位之君，治國之臣，以佛法為先，可治國也。如大集經文者，王臣等為佛道無量劫之間，雖施頭目等施，持八萬戒行，學無量佛法，國所流布法，若不直邪正，國中起大風、旱魃、大雨之三災，萬民令逃脫，王臣定墮三惡。<br>　　又、雙林最後之涅槃經第三云：「今以正法，付囑諸王、大臣、宰相、比丘、比丘尼、優婆塞、優婆夷……不護法者，名禿居士」。又云：「善男子！護持正法者，不受五戒，不修威儀，應持刀劍、弓箭、鉾槊」。又云：「不受五戒，為護正法，乃名大乘。護正法者，應當執持，刀劍器杖」。四十餘年內，如梵網等戒者，定國王、大臣諸人等，不得蓄一切刀杖、弓箭、矛斧、戰鬥之具。若蓄此者，定現身失國王位、比丘、比丘尼之位，後生必墮三惡道中。<br>　　而今世，不擇道俗，帶弓箭、刀杖。如依梵網經之文，是必墮三惡道無疑者也。若無涅槃經之文，如何救之耶？又如涅槃經先後之文，帶弓箭、刀杖，治惡法比丘，守護正法比丘者，定滅先世之四重五逆，必得證無上道。<br>　　又、金光明經第六云：「若有人王，於其國土，雖有此經，未嘗流布，生捨離心，不樂聽聞，亦不供養、尊重讚歎。見四部眾，持經之人，亦復不能尊重，乃至供養。遂令我等，及餘眷屬，無量諸天，不得聞此，甚深妙法。背甘露味，失正法流，無有威光，及以勢力。增長惡趣，損減人天，墜生死河，乖涅槃路。世尊！我等四王，並諸眷屬，及藥叉等，見如斯事，捨其國土，無擁護心。非但我等，捨棄是王，亦有無量，守護國土，諸大善神，皆悉捨去。既捨離已，其國當有，種種災禍，喪失國位。一切人眾，皆無善心，唯有繫縛、殺害、瞋諍，互相讒諂，枉及無辜。疫病流行，彗星數出，兩日並現，薄蝕無恆，黑白二虹，表不祥相。星流地動，井內發聲，暴雨惡風，不依時節，常遭飢饉，苗實不成。多有他方，怨賊侵掠，國內人民，受諸苦惱，土地無有，所樂之處」。見此經文，雖祈世間安穩，而國起三災，可知惡法流布之故。<br>　　而當世雖盡心祈求國土安穩，前正嘉元年大地大動，同二年大雨大風，苗實損失，想見此國必是有喪國之惡法者歟！選擇集某段云：「第一讀誦雜行者，除上舉觀經等往生淨土經已外，於大小乘、顯密諸經受持讀誦，悉名讀誦雜行」。其下復云：「次判二行之得失，法華真言等之雜行為失，淨土三部經為得」。其次引用善導和尚往生禮讚之十即十生、百即百生、千中無一之文，而云：「私云：見此文，彌須捨雜修專，豈捨百即百生專修正行，堅執千中無一雜修雜行乎？行者善思量之」。見此等之文，世間道俗，何能信諸經耶？其後，又於法華經等之雜行，與念佛之正行，定其勝劣難易云：「一者勝劣義，二者難易義。初勝劣義者，念佛是勝，餘行是劣。次難易義者，念佛易修，諸行難修」。又其後，定法華真言等之失云：「故知，諸行非機失時，念佛往生當機得時」。又其後，閉法華、真言等雜行之門云：「隨他之前，雖暫開定散門，隨自之後，還閉定散門。一開以後，永不閉者，唯是念佛一門」。最後之述懷云：「夫速欲離生死，二種勝法中，且閣聖道門，選入淨土門。欲入淨土門，正雜二行中，且拋諸雜行，應選歸正行」。<br>　　其門人弟子等，以此書遍傳日本六十餘州，且語於世間無智者云：「上人為智慧第一身，造此書，定真實義，閉法華真言門，後無開文，拋後無還取文」等。聞得此說，世間道俗一同垂頭傾心，而於問義者，則以假名文字宣述選擇之意，或編寫法然上人故事，而於其中，非難法華真言，譬之為過時日曆、祖父之履，或稱讀法華經，劣於管絃。如是惡書，國中充滿，故法華真言等雖有之，而人不樂聽聞。偶有修行法華等者，人無尊重之心。一向念佛者，與法華經結緣，云成往生之障，故生捨離之意。<br>　　此故，諸天不得聞妙法，不嘗法味，無有威光勢力；四天王及其眷屬，皆捨此國，守護日本國之善神全為捨離，故正嘉元年大地大震，同二年春大雨、苗死，夏大旱魃、草木枯萎，秋大風、果實零落，忽起飢渴，萬民逃亡，如金光明經之文。豈非選擇集之失耶？佛語不虛，故有惡法流布，已見國起三災，如不為對治惡義，豈可脫於佛所說之三惡耶？<br>　　而自近年，余拜見「我不愛身命，但惜無上道」之文，輒生雪山常啼之心，願以此命奉於「大乘流布」，故厲聲而言：「信選擇集而願後世之人，當墮無間地獄」。爾時，法然上人之門弟，隱其上舉選擇集之惡義，或立諸行往生，或謂選擇集未破法華真言，或為在俗者不使知選擇集之邪義，而構妄語云：「日蓮云稱念佛之人墮三惡道」。<br>　　問曰：法然上人之門弟，立諸行往生，有誤耶、否耶？<br>　　答曰：稱法然上人門弟，立諸行往生是逆路伽耶陀之類。今世亦立諸行往生之義，內心一向存念佛往生之義，外則訴諸行不謗之由。抑立此義者，是不見選擇集之妄指法華真言等之失，所稱「捨閉閣拋」，「群賊、邪見、惡見、邪雜人」及「千中無一」等語者耶？<br>　　第二舉謗法人居處王地應予對治之證文者。涅槃經第三云：「懈怠破戒、毀正法者，國王、大臣、四部之眾，應當苦治。善男子！是諸國王，及四部眾，當有罪不？不也！世尊。善男子！是諸國王，及四部眾，尚無有罪」。<br>　　又、涅槃經第十二云：「我念往昔，於閻浮提，作大國王，名曰仙豫。愛念敬重，大乘經典，其心純善，無有粗惡、嫉妒慳。……善男子！我於爾時，心重大乘，聞婆羅門，誹謗方等，聞已即時，斷其命根。善男子！以是因緣，從是已來，不墮地獄」。<br>　　問曰：見梵網經文，誹謗比丘等四眾是波羅夷罪，而顯源空謗法之失，豈非阿鼻之業耶？ 答曰：涅槃經文云：「迦葉菩薩言世尊：如來何故，記彼當墮阿鼻地獄？善男子！善星比丘，多有眷屬，皆謂善星，是阿羅漢，是得道果。我欲壞彼，惡邪心故，記彼善星，以放逸故，墮於地獄」。此文放逸者，謗法之名也。源空亦如彼善星，以謗法故，墮於無間。所化眾不知此邪義故，以源空號一切智人，或勢至菩薩，或善導之化身云。為壞彼邪惡心，故顯謗法根源。梵網經之說，其對象是除謗法者以外之四眾也。<br>　　佛誡云：「見謗法人，不顯其失，非佛弟子」。故、涅槃經云：「我涅槃後，隨其方面，有持戒比丘，威儀具足，護持正法。見壞法者，即能遣，呵責懲治。當知是人，得福無量，不可稱計」。又云：「若善比丘，見壞法者，置不呵責、遣、舉處，當知是人，佛法中怨。若能遣、呵責、舉處，是我弟子，真聲聞也」。予作為佛弟子之一分，造此書，顯謗法之罪，使流布世間。願十方佛陀，加助此書，令止大惡法流布，救一切眾生之謗法。<br>　　大文第五，明善知識并真實法之難值。於此有三：一明難受之人身、難值之佛法。二明雖受得難受之人身，值難值之佛法，以值惡知識故，墮三惡道。三正明是為末代凡夫之善知識。<br>　　第一明難受之人身，難值之佛法者。涅槃經三十三云：「爾時世尊，取地少土，置之爪上，告迦葉言：是土多耶？十方世界，地土多乎？迦葉菩薩白佛言：世尊！爪上土者，不比十方、所有土也。善男子！有人捨身，還得人身。捨三惡身，得受人身。諸根完具，生於中國，具足正信，能修習道。修習道已，能修正道。修正道已，能得解脫。得解脫已，能入涅槃，如爪上土。捨人身已，得三惡身。捨三惡身，得三惡身。諸根不具，生於邊地，信邪倒見，修習邪道，不得解脫、常樂涅槃，如十方界，所有地土」。<br>　　此文多集法門為一具。捨人身還受人身者，如爪上土。捨人身墮三惡道者，如十方土。捨三惡身受人身者，如爪上土。捨三惡身還得三惡身，如十方土。受人身，如十方土；受人身不缺六根，如爪上土。受人身不缺六根，生邊地者，如十方土；生中國，如爪上土。生中國，如十方土；值佛法，如爪上土也。<br>　　又云：「不作一闡提，不斷善根，信如是等，涅槃經典，如爪上土」，乃至「作一闡提，斷諸善根，不信是經，如十方界，所有地土」。如此經文，不信法華涅槃，作一闡提，如十方土。信法華涅槃者，如爪上土也。見此經文，感淚彌為難禁。<br>　　今見聞日本國諸人，多分是行權教，設身口雖行實教，心亦存於權教。<br>　　故、天台大師摩訶止觀五云：「其癡鈍者，毒氣深入，失本心故，既其不信，則不入手……大罪聚人……設厭世者，翫下劣乘，攀附枝葉，狗狎作務；敬獼猴為帝釋，宗瓦礫是明珠。此黑闇人，豈可論道」。源空並所化之眾，深醉三毒之酒，失大通結緣之本心。於法華涅槃，作不信思，作一闡提，依觀經等下劣乘，翫方便稱名之瓦礫，敬法然法師之獼猴，思智慧第一之帝釋，捨法華涅槃之如意珠，蔑如來之聖教，不辨權實二教之故也。<br>　　故、弘決第一云：「聞此圓頓，不崇重者，良由近代習大乘者雜濫故也」。於大乘不辨權實二教，云雜濫也。故於末代信法華經者，如爪上土。不信法華經墮落權教者，如十方微塵。故、妙樂歎云：「像末情澆，信心寡薄。圓頓教法，溢藏盈函，不暫思惟，便至瞑目。徒生徒死，一何痛<br>哉」！此釋祇是妙樂大師，作權者之間，遠鑒及於日本國之當世，所為預置之未來記耳！<br>　　問曰：法然上人門弟之內，有安置一切經藏，行法華經者，何稱皆謗法者耶？<br>　　答曰：開見一切經，讀法華經稱是難行道之由，為扶掖選擇集之惡義。開見經論，彌增謗法，例如善星之十二部經，提婆達多之六萬藏。稱智者之由，是為重自身，助惡法也。<br>　　第二明雖受得難受之人身，值難值之佛法，以值惡知識故，墮三惡道者。佛藏經云：「大莊嚴佛滅後，五比丘。一人知正道，度多億人；四人住邪見。此四人命終後，墮阿鼻地獄，仰臥、伏臥、左臥、右臥，各九百萬億歲……若在家出家，親近此人……並諸檀越，凡有六百四萬億人。與此四師，俱生俱死，在大地獄，受諸燒煮。大劫若盡，是四惡人，及六百四萬億人，從此阿鼻大地獄中，轉生他方，在大地獄」。涅槃經三十三云：「爾時城中，有一尼乾，名曰苦得……善星問苦得。答曰：我得食吐鬼身。善星諦聽……爾時善星，即還我所，作如是言：世尊！苦得尼乾，命終之後，生三十三天……爾時如來，即與迦葉，往善星所。善星比丘，遙見如來，見已即生，惡邪之心。以惡心故，生身陷入，墮阿鼻獄」。善星比丘、是佛為菩薩時之子，隨奉於佛出家，受十二部經，壞欲界煩惱，獲得四禪定。雖然，值惡知識苦得外道，依不信佛法正義，失出家受戒十二<br>部經功德，生身墮阿鼻地獄。親近苦岸等四比丘六百四萬億人，與四師俱經十方大阿鼻地獄。今世道俗，貴選擇集故，拜源空影像，讀一切經難行之邪義，例尼乾所化弟子，禮尼乾遺骨，墮三惡道。願今世道俗，知選擇集之邪正後，而致供養恭敬，不爾，必有後悔！<br>　　故、涅槃經云：「菩薩摩訶薩，於惡象等，心無恐怖；於惡知識，生怖畏心。何以故？是惡象等，唯能壞身，不能壞心；惡知識者，二俱壞故。是惡象等，唯壞一身；惡知識者，壞無量善身、無量善心。是惡象等，唯能破壞，不淨臭身；惡知識者，能壞淨身，及以淨心。是惡象等，能壞肉身；惡知識者，壞於法身。為惡象殺，不至三趣；為惡友殺，必至三趣。是惡象等，但為身怨；惡知識者，為善法怨。是故菩薩，常當遠離，諸惡知識」。<br>　　所願今世之道俗，設於此書，思為邪義，望且拋此念，而開閱十住毘婆沙論，查其難行之內，法華經是否在其中，再按選擇集「準之思之」之四字後，判其是非。莫信謬誤之惡知識，習其邪法，空度此生。<br>　　第三正明是為末代凡夫之善知識。<br>　　問曰：善財童子值五十餘之善知識，其中有普賢、文殊、觀音、彌勒等。常啼、班足、妙莊嚴、阿闍世等，值於曇無竭、普明、耆婆、二子夫人，而離生死。此等皆大聖也。佛去世後，如是之師難得。於滅後，龍樹、天親亦去世。亦不值南岳、天台，如何得離生死耶？<br>　　答曰：末代有真實之善知識，所謂法華涅槃是也。<br>　　問曰：以人為善知識，是常習。以法為知識，有其證耶？<br>　　答曰：以人為知識，固是常習，然於末代，無真知識，以法為知識，多有其證。摩訶止觀云：「或從知識，或從經卷，聞上所說，一實菩提」。此文之意，示可以經卷為善知識。法華經云：「若法華經，行閻浮提，有受持者，應作此念，皆是普賢威神之力」。此文之意，末代凡夫信法華經，是普賢善知識之力也。又云：「若有受持、讀誦、正憶念、修習書寫，是法華經者，當知是人，則見釋迦牟尼佛，如從佛口，聞此經典；當知是人，供養釋迦牟尼佛」。見此文可知，法華經即是釋迦牟尼佛也。不信法華經之人前，釋迦牟尼佛是已入滅；於信此經者前，雖為滅後，佛仍在世也。<br>　　又云：「若我成佛，滅度之後，於十方國土，有說法華經處，我之塔廟，為聽是經故，涌現其前，為作證明」。此文之意，是我等唱法華名號，多寶如來，依其本願，故必來臨。又云：「諸佛，在於十方世界說法，盡還集一處」。釋迦、多寶、十方諸佛、普賢菩薩等，是我等之善知識也。若依此義，我等亦以宿善，勝於善財、常啼、班足等。彼值權經之知識，我等值實經之知識；彼值權經菩薩，我等值遇實經之佛菩薩。<br>　　涅槃經云：「依法不依人，依智不依識」。云依法者，依法華涅槃常住之法。不依人者，不依於非法華涅槃之人。設雖為佛菩薩，若不依法華涅槃，此佛菩薩非善知識。況是不依法華涅槃之論師、譯者、人師乎！依智者，依佛；不依識者，等覺已下也。<br>　　今世間之道俗，為隱蔽源空謗法之失，舉其德於天下，稱其為權化，不可依用也。外道得五通，能傾山倒海，猶劣於無神通之阿含經凡夫。得羅漢、現六通之二乘，不及華嚴、方等、般若之凡夫。華嚴、方等、般若之等覺菩薩，不及法華經名字、觀行之凡夫。設雖有神通智慧，若為權教之善知識，不可用之！<br>　　我等常沒一闡提之凡夫，欲信法華經，是為張顯佛性之先兆也。<br>　　故、妙樂大師云：「自非內薰，何能生悟？故知生悟，力在真如，故以冥薰，為外護也」。法華經以外，四十餘年諸經，無十界互具。不說十界互具，不知內心之佛界；不知內心之佛界，不顯其外之諸佛。故四十餘年權行之人，未得見佛；設雖有見佛，見他佛也。二乘不見自身之佛，故不成佛，爾前菩薩亦不見自身之十界互具，不見二乘成佛。故、眾生無邊誓願度之願不為滿足。故、菩薩亦不見佛。凡夫亦不知十界互具，故不顯自身之佛界。故無阿彌陀如來之來迎，無諸佛如來之加護，如盲人不見自身之影。<br>　　今至法華經，開九界之佛界，故四十餘年之菩薩、二乘、六凡，始見自身之佛界。此時，此人之前，始見佛、菩薩、二乘之立。此時，二乘菩薩始成佛，凡夫始往生。此故，在世滅後一切眾生真實之善知識，是法華經也。通常之天台宗學者，雖許於爾前當分之得道，於自義猶不許當分之得道。此書雖不能盡其義，略為述之，其詳容俟諸他日。<br>　　大文第六明依法華涅槃之行者用心，於一代教門之勝劣、淺深、難易，已於前段出之，本段為一向念後世之末代常沒五逆謗法一闡提等愚人釋之。略有三：一明在家諸人以護持正法而離生死，依持惡法墮三惡道。二明但唯唱法華經名字，可離三惡道。三明涅槃經為法華經之流通分。<br>　　第一明在家諸人以護持正法而離生死，依持惡法墮三惡道者。涅槃經第三云：「佛告迦葉：以能護持，正法因緣，故得成就，是金剛身」。亦云：「是時國王，名曰有德……為護法故……與是破戒，諸惡比丘，極共戰鬥……王於是時，得聞法已，心大歡喜，尋即命終，生阿佛國」。如此文者，在家諸人，雖別無智行，依對治謗法者功德，可離生死也。<br>　　問曰：在家諸人，如何護持佛法，可得聞歟？ 答曰：涅槃經云：「若有眾生，貪著財物，我當施財，然後以是，大涅槃經，勸之令讀……先以愛語，而隨其意，然後漸當，以是大乘、大涅槃經，勸之令讀。若凡庶者，當以威勢，逼之令讀。若憍慢者，我當為其，而作僕使，隨順其意，令其歡喜。然後復當，以大涅槃，而教導之。若有誹謗、大乘經者，當以勢力，摧之令伏。既摧伏已，然後勸令，讀大涅槃。若有愛樂、大乘經者，我躬當往，恭敬供養，尊重讚歎」。<br>　　問曰：今世道俗，偏執選擇集，於法華涅槃，自思與其身不相應，無護惜建立之心。而偶有人指其為邪義，則反稱其為誹謗念佛者，揚惡名於天下。此等是如何？<br>　　答曰：此不宜自答，佛於此事自有開示。仁王經云：「大王！我滅度後，未來世中，四部弟子、諸小國王、太子、王子，乃是住持、護三寶者，轉更滅破三寶，如師子身中蟲，自食師子，非外道也。多壞我佛法，得大罪過。正法衰薄，民無正行，以漸為惡，其壽日減，至於百歲。人壞佛教，無復孝子，六親不和，天神不祐，疾疫惡鬼，日來侵害，災怪首尾，連禍縱橫，死入地獄、餓鬼、畜生」。其次又云：「大王！未來世中，諸小國王、四部弟子，自作此罪，破國因緣……諸惡比丘，多求名利，於國王、太子、王子前，自說破佛法因緣、破國因緣。其王不別，信聽此語……當其時，正法將滅不久」。<br>　　余見選擇集，乃知此仁王經文之未來記不誤。選擇集定法華真言等之正法為雜行難行，於末代之我等，為時機不相應，行之者千中無一，佛雖說法閉法華真言諸行之門，但開念佛一門。指末代行法華等者定為群賊，勸當世一切道俗，須信選擇集，思此義為如來之金言。 此故，世間道俗無建立佛法之意，法華真言正法之法水忽竭，天人減少，三惡彌為增長，此皆由選擇集惡法所引起之邪見也。<br>　　此經文中之佛言「我滅度後」，是謂正法之末八十年，像法之末八百年，末法之末八千年也。選擇集出時，是像法之末、末法之始，在八百年之內，與仁王經所記時節相當。「諸小國王」之王，是日本國之王也。中下品之善，是粟散王也。「如師子身中蟲」者，佛弟子源空是也。「諸惡比丘」者，所化之眾是也。「說破佛法因緣、破國因緣」者，是上舉選擇集之語也。「其王不別，信聽此語」者，今世道俗不辨邪義之亂信也。<br>　　所願者，道俗須分別法之邪正，其後依正法而祈後世。今度若失人身，墮三惡道，後悔何及！<br>　　第二明但唯唱法華經題目，可離三惡道者。法華經第五云：「文殊師利！是法華經，於無量國中，乃至名字，不可得聞」。第八云：「汝等但能擁護，受持法華名者，福不可量」。提婆品云：「聞妙法華經、提婆達多品，淨心信敬，不生疑惑者，不墮地獄、餓鬼、畜生」。大般涅槃經名字功德品云：「若有善男子、善女人，聞是經名，生惡趣者，無有是處」涅槃經為法華經之流通，故引之。<br>　　問曰：雖但聞法華題目，若無解心，如何脫得三惡趣耶？<br>　　答曰：生於法華經流布之國，聞此經之題名生信，是依於宿善深厚者也。縱今生是惡人無智，以有過去宿善之故，聞此經名而致信，故不墮惡道。<br>　　問曰：過去之宿善，如何？<br>　　答曰：法華經第二云：「若有信受，此經法者，是人已曾，見過去佛，恭敬供養，亦聞是法」。法師品云：「又如來滅度之後，若有人，聞妙法華經，乃至一偈一句，一念隨喜者……當知是諸人等，已曾供養，十萬億佛」。流通涅槃經云：「若有眾生，於熙連河沙等諸佛所，發菩提心，乃能於是惡世，受持如是經典，不生誹謗。善男子！若有能於，一恆河沙等，諸佛世尊，發菩提心，然後乃能，於惡世中，不謗是法，愛樂是典」。<br>　　如此等文，縱先無解心，聞此法華經，而不生謗，是大善所生也。夫受三惡生，多於大地微塵；受生人間，少於爪上土。乃至值四十餘年之諸經，多於大地微塵；值法華涅槃，少於爪上土。見於上所舉涅槃經三十三之文，設雖一字一句，信此經者，宿緣多幸。<br>　　問曰：設雖信法華經，隨順惡緣，何不墮三惡道耶？<br>　　答曰：無解心者，遇權教惡知識，依其退實教、信惡師之失，必墮三惡道。彼輕毀不輕之眾是權人也。大通結緣而經三千塵點之惡道，是以退法華經，遷於權教之故。信法華經之輩，除其是捨法華經、隨權人者外，世間惡業，不及法華之功德，故可不墮於三惡道。<br>　　問曰：日本國是法華涅槃有緣之地否？<br>　　答曰：法華經第八云：「於如來滅後，閻浮提內，廣令流布，使不斷絕」。七卷云：「廣宣流布，於閻浮提，無令斷絕」。涅槃經第九云：「此大乘典、大涅槃經，亦復如是。為於南方，諸菩薩故，當廣流布」。三千世界雖廣，佛自定法華涅槃，以南方為流布之處。南方諸國中，尤以日本，殊堪為法華經流布之處。<br>　　問曰：其證如何？ 答曰：肇公之法華翻經後記云：「羅什三藏、值遇須利耶蘇摩三藏，授法華經時語云：『佛日西山隱，遺耀照東北。茲典有緣於東北諸國，汝慎傳弘』」。東北者，日本也。自西南之天竺，指東北之日本。故、慧心一乘要決云：「日本一州，圓機純一。朝野遠近，同歸一乘。緇素貴賤，悉期成佛」。所願者，日本國今世之道俗，須是拋棄久習之選擇集，而依法華涅槃之現文，循僧肇、慧心之日本記，修行法華而安心焉！<br>　　問曰：法華修行者，所期是何淨土？<br>　　答曰：法華經二十八品之肝心、壽量品云：「我常在此、娑婆世界」，又云：「我常住於此」，又云：「我此土安穩」。如此等文，本地久成之圓佛在此世界，捨此土更望何土？故、法華經修行者所住之處，可思即是淨土，何煩求之於他處耶？故、神力品云：「若經卷所住之處，若於園中，若於林中，若於樹下，若於僧坊，若白衣舍，若在殿堂，若山谷曠野……當知是處，即是道場」。涅槃經云：「若善男子，是大涅槃，微妙經典，所流布處，當知其地，即是金剛。是中諸人，亦如金剛」。信法華涅槃之行者，不須求之於他處，信此經之人所在之處，即是淨土。<br>　　問曰：見華嚴、方等、般若、阿含、觀經等諸經，都勸往生兜率、西方、十方之淨土。加之，見法華經文，亦以兜率、西方、十方之淨土為勸，何故違此等之文，但以此瓦礫荊棘之穢土為勸耶？<br>　　答曰：爾前之淨土是久遠實成之釋迦如來所現淨土，實皆穢土也。法華經亦有方便壽量二品，至壽量品，定真實淨土時，是以此土定為淨土者。但於兜率、安養、十方之問難，不改爾前之名目，此土即是所稱兜率安養也。例如此經雖有三乘之名，實無所謂之三乘也。「不須更指觀經等也」之釋，其意正是在此。與法華經不結緣之眾生，於現世願往生西方淨土者，是欲往於瓦礫之土者也。不信法華經之眾生，誠無分添之淨土者歟！<br>　　第三明涅槃經是為流通法華經而說。<br>　　問曰：光宅之法雲法師及道場之慧觀等碩德，以法華經定為第四時之經，立無常之熟蘇味。天台智者大師，雖立法華涅槃為同味，猶存捃拾之義。二師共為權化，同具德行，何者為正，可望為袪我等之迷心乎？<br>　　答曰：縱為論師、譯者，若違於佛教，不為判定權實二教，則須加以疑問也。何況是唐土人師，天台、南岳、光宅、慧觀、智儼、嘉祥、善導等之釋乎！反之，縱為末代學者，由依法不依人之義，若不違於本經本論，應加信用。<br>　　問曰：開見涅槃經第十四卷，舉五十年之諸大乘經，譬為前四味，以涅槃經譬醍醐味，定諸大乘經劣於涅槃經者百千萬倍。加之，迦葉童子之領解云：「我從今日，始得正見。自此之前，我等悉名，邪見之人」。此文之意，是云涅槃經已前，法華等一切眾典皆是邪見也。當知，法華經是邪見之經，未明正見之佛性。故、天親菩薩之涅槃論，定諸經與涅槃之勝劣時，以法華經同於般若經，同攝第四時。豈有以正見之涅槃經為邪見之法華經流通者乎，如何？<br>　　答曰：見法華經之現文，是佛之本懷，盡在此矣，更無所遺。方便品云：「今正是其時」。壽量品云：「每自作是念，以何令眾生，得入無上道，速成就佛身」。神力品云：「以要言之，如來一切所有之法……皆於此經，宣示顯說」。此等現文，明見釋迦如來之內證，皆盡於此經。且、更有多寶及十方諸佛來集於庭，證明釋迦如來已今當之語，肯定更無如法華經之經。而多寶諸佛還本土後，但留釋迦一佛，心生異變，還說涅槃經，貶法華經，得有此事耶。誰人信之？<br>　　希深明此義。隨見涅槃經第九，說流通法華經云：「是經出世，如彼果實，多所利益，安樂一切，能令眾生，見於佛性。如法華中，八千聲聞，得授記仟，成大果實。如秋收冬藏，更無所作」。<br>　　如此文，若法華經是邪見，涅槃經豈亦非邪見耶？法華經為大收，涅槃經為捃拾。涅槃經自稱其劣於法華經之由，謂法華經當說之文，決無相違。但就迦葉童子之領解及第十四之文言，並非貶下法華經之文。此是迦葉自身，並其所化之眾，今始得悟於法華經所說之常住佛性、久遠實成，故指其自身，謂此已前是邪見也。是將法華經已前之無量義經所嫌諸經之意，於涅槃經重為舉之者，非嫌法華經也。又至涅槃論，如書錄此等論義者，是天親菩薩之造，菩提流支之譯也。對經文多有所誤，涅槃論亦有異於本經。當知，是譯者之誤，不可信用。<br>　　問曰：漏於先教者，後教承取之使其得道，若稱為流通，則阿含經得為華嚴經之流通耶？乃至法華經得為前四味之流通耶。如何？<br>　　答曰：前四味諸經雖許菩薩人天等之得道，然不許決定性之二乘及無性闡提之成佛。更探佛意，從實思考之，亦無菩薩人天等之得道。未說十界互具之故，又無久遠實成之故。<br>　　問曰：證文如何？<br>　　答曰：法華經方便品云：「若以小乘化，乃至於一人，我則墮慳貪，此事為不可」。此文之意，今、但為破選擇集之邪義，不及餘事，故於爾前得道之有無，未及其實義，留作後論。但四十餘年之諸經，實無凡夫之得道，故法華經不為爾前之流通。法華經張顯十界互具、久遠實成既了，故涅槃經為法華經之流通。<br>　　大文第七隨問而答者，若末代愚人依於上舉之六門，萬一為信法華經，權宗諸人或由於自惑，或由於偏執，為欲破法華經行者，當多引四十餘年及涅槃等諸經來作質難。而信權教之人既多，或依威勢，或依世間之資緣，故隨人意以渡世路乎？且權教學者既多，實教智者居少，孰是孰非，能致信實教者恐萬無其一矣。是故，為撰此一段，以防權人之邪難。<br>　　問曰：諸宗學者難之云：「華嚴經是報身如來所說，七處、八會，皆頓極頓證之法門也。法華經是應身如來所說，教主已見優劣，所說法門何無淺深？隨之，華嚴經對告眾是法慧、功德林、金剛幢等，全不雜有二乘。法華經是以舍利弗等為對告眾」華嚴宗難。<br>　　法相宗以解深密經為依憑，加以難云：「解深密經以文殊觀音等為對告眾，勝義生菩薩之領解，以為釋尊一代有：有、空、中，三教之別。其中之中教，為華嚴、法華、涅槃、深密等。法華經信解品之五時領解，是四大聲聞。菩薩與聲聞，其勝劣有天地之別」。<br>　　如淨土宗立其道理云：「我等非為誹謗法華等之諸經，彼等諸經正為大人，傍為凡夫。斷惑證理、理深之教，以末代我等行之，千人之中無一人當於彼機。在家諸人，多不見文字，亦不聞華嚴法相等名，況知其義乎？<br>　　淨土宗之意，我等凡夫但信口稱六字之名號，現世阿彌陀如來即遣二十五菩薩等，如影隨身，百重千重，圍繞行者，以為守護。故現世七難即滅，七福即生，乃至臨終時，必有來迎，乘觀音蓮台，須臾之間至淨土，隨業蓮華開，聞法華經覺實相。何煩於穢土作餘行，有何意義？但拋萬事，一向稱名號」。<br>　　禪宗等人云：「一代聖教是指月之指，天地日月等出於汝等妄心，十方淨土亦是執心之影像，釋迦十方之佛陀是汝等覺心之所變，執文字者守株之愚人也。我達摩大師，不立文字，不假方便，一代聖教之外，佛印迦葉傳此法。法華經等，未宣真實」。<br>　　此等諸宗之難不一，何得不壞法華經信心乎？<br>　　答曰：法華經行者心中，存有「四十餘年、已今當、皆是真實、依法不依人」等之文，不必作他言。隨應責難，可為問「所立宗義，依於何經」？彼引經為答，隨其所引可再為尋問：「一代五十年之間，其經是在法華經以前所說歟？以後歟？同時歟？又或先後不定歟」？若答先，以未顯真實之文責之，勿須尋問彼經之說相也。若答後，以「當說」之文責之。答同時，以「今說」之文責之。答不定，不定經非大部經，一時一會之說，不足為數。且、雖不定之教，亦不逾已今當之三說。設雖立百千萬之義，若未指出四十餘年等之文為虛妄者外，皆不可用也。佛遺言云「不依不了義經」之故也。又或引智儼、嘉祥、慈恩、善導等言，雖稱美其德而為質難，若是違背法華涅槃之人師，概不可用為答，此亦「依法不依人」之金言故也。<br>　　又為信法華經愚者立二種信心。一是就佛立信，二是就經立信。<br>　　就佛立信者，權宗學者來為問難云：善導和尚是三昧發得之人師，本地彌陀之化身。慈恩大師是十一面觀音化身，筆端降舍利。此等諸人，各有所依之經，亦皆有證，汝何為不依彼經，不用彼師之義？<br>　　答曰：汝、希聞之。若有一切權宗大師先德及舍利弗、目連、普賢、文殊、觀音，乃至阿彌陀、藥師、釋迦如來，集於我等並十方諸人之前云：「法華經不合汝等之機，應修念佛等權經之行，得遂往生後，悟法華經」。雖聞得是言，不可用之！其故，四十餘年之諸經未道出法華經名字，何得論機之堪或不堪？於法華經，釋迦、多寶、十方諸佛齊集一處，選定而云：「令法久住」、「於如來滅後，閻浮提內，廣令流布，使不斷絕」。此外，而今說有佛出來，定稱法華經與末代不相應，顯然違背法華經。應知，作此言者，此佛是涅槃經中所說，滅後之魔佛也。不可信用之！其已下菩薩、聲聞、比丘等亦不待言，此等無可疑，是涅槃經所記，滅後魔所變之菩薩等也。<br>　　其故，法華經座是三千大千世界之外，更有四百萬億阿僧祇世界，充滿其中之菩薩、二乘、人天、八部等，皆蒙如來告諭，各各所願應在所居國土弘化法華經。善導等若為權化之身，何不如龍樹、天親等於弘權教之後，而弘法華經乎？是未入於弘法華經告諭之列者耶？何故不如佛之弘權教後弘法華經耶？若無此義，設雖為佛，亦不可信之。今是信法華經中之佛故，云就佛立信。<br>　　問曰：由他佛為證之釋迦如來所說，若可稱為實說，何為阿彌陀經之不信耶？<br>　　答曰：阿彌陀經無如法華經之證明，故不可信。<br>　　問曰：阿彌陀經有釋迦如來所說，一日七日念佛，六方諸佛出舌，覆三千世界，為之證明，何云其無證明耶？　　答曰：阿彌陀經全未有如法華經之證明，但有釋迦一佛向舍利弗說，非我一人說阿彌陀經，六方諸佛出舌，覆三千世界以為證明。此祇是釋迦一佛所說，諸佛并未到來。此等權文，四十餘年間之教主，是權佛、始成正覺之佛。佛是權，故所說亦權，故四十餘年權佛之說不可信也。今之法華涅槃，是久遠實成圓佛之實說，十界互具之實言，亦有多寶、十方諸佛之來作證明，故可信也。阿彌陀經之說，已由無量義經之「未顯真實」一語道破，祇稱得是釋迦一佛之語，無有諸佛之證明。　<br>　　二、就經立信者，無量義經舉四十餘年諸經云未顯真實。涅槃經云：「如來雖無、虛妄之言，若知眾生，因虛妄說，得法利者，隨宜方便，則為說之」，又云：「依了義經不依不了義經」。如是之文非一，皆稱四十餘年自說諸經為虛妄、方便、不了義、魔說，是為使眾人皆捨其經而入法華涅槃也。何有所恃，留戀妄語之經，仰其行儀，期於得道耶？今是盡捨權教之情執，唯信實經，故云就經立信。<br>　　問曰：善導和尚所說「就人立信、就行立信」，與此有何差別？<br>　　答曰：彼依阿彌陀經等之三部立此，於一代經不分了義不了義而立之。故以法華涅槃之義難之時，其義自壞。<br>　　守護國家論"
		},
		{
			"_id": "334",
			"name": "覆上野書其十五",
			"context":
				"覆上野書其十五<br>（上野殿御返事）<br>弘安三年一月　五十九歲作<br>別名：正月三日御書　　　<br>　　十字蒸餅六十枚、清酒一筒、山芋五十根、柑子二十、串柿一條，敬領。經奉於法華經寶前。春初三日，種種之物，並奉於法華經寶前供養矣。<br>　　花開成果，月出必滿。燈以添油而增光，草木得雨而榮。人為善根必旺。其上，正三之志超於元日，十字之餅如滿月。諸事容另申。　　弘安三年庚辰正月十一日　　　　　　　　　　　　　　　　　　日　　蓮　花押<br>　　　上野大人<br>"
		},
		{
			"_id": "335",
			"name": "覆上野書其十六",
			"context":
				"覆上野書其十六<br>（上野殿御返事）<br>弘安三年三月　五十九歲作<br>別名：孝不孝御書　　　　<br>　　故上野大人忌日之僧膳料，米一袋，確實拜領。供奉佛前，擬誦自我偈一卷。<br>　　孝養之事，須先知何為不孝，而後知孝。不孝者，有名酉夢之人，打父而遭天雷劈身。名班婦者，罵母而為毒蛇所吞。阿闍世王殺父，而成白癩病人。波璃王殺親，河上出火，現身墮無間地獄。殺他人者，尚無此例。由不孝可思得孝養功德之大。<br>　　外典三千餘卷，別無他事，祇父母之孝養耳。然、所述祇是現世之孝養，不能為後世之助。父母恩之深如海，但祇為現世之孝養，不能為後世之助者，則如一渧而已。內典五千餘卷，亦無他事，祇說孝養之功德耳。而如來四十餘年之說教，雖有似於孝養，猶未作顯說，是孝中之不孝歟？<br>　　目連尊者救母於餓鬼道之苦，是僅救得人天之苦，尚未入於成佛之道。釋迦如來年三十時，為父淨飯王說法，使得第四果。三十八歲時，母摩耶夫人亦得阿羅漢果。此等雖似孝養，佛還受不孝之咎。何以故？祇使離得六道，父母還入於永不成佛之道。譬如降太子於凡下之人，以王女配於匹夫。<br>　　是以，佛說：「我則墮慳貪，此事為不可」。佛是惜甘露而以麥飯與父母之人，惜清酒而以濁酒飲父母之不孝第一者。將如波璃王之現身墮無間大城、阿闍世王之即身得白癩病，然歷四十二年，而說法華經云：「是人雖生、滅度之想，入於涅槃，而於彼土，求佛智慧，得聞是經」，為父母之孝養，而說法華經。於時，寶淨世界之多寶佛，讚之為真實孝養之佛；十方諸佛來集，定其為「一切諸佛中，孝養第一之佛」。<br>　　以此案之，日本國人，殆皆不孝之人。涅槃經之文，說不孝者多於大地微塵。故、天之日月，八萬四千星辰，皆為忿怒，瞋目以睨日本國。今之陰陽師奏稱天變頻數者，是也。地夭每日生起，國土如大海上之小船。今、日本國，小兒失魂、女人嘔血者，是也。<br>　　君誠為日本國第一孝養之人。梵天、帝釋下臨，作左右之翼；四方地神抱足，如仰父母。欲言之事雖多，且擱筆。恐恐謹言。<br>　　弘安三年三月八日　　　　　　　　　　　日　　蓮　花押<br>　　　覆陳　上野大人"
		},
		{
			"_id": "336",
			"name": "覆上野書其十七",
			"context":
				"覆上野書其十七<br>（上野殿御返事）<br>弘安三年七月二日　五十九歲作<br>別名：熱原外護事　　　　　　<br>　　前六月十五日之晤面，甚喜！神主等承蒙庇護，直至今日，至為感謝。但代官等內心雖為怨法華經，表面多藉他事而構怨，故藉熱原諸事阻扼者歟。然代官等既藉事為阻，若不從之，將為不辨事理之人。安置神主等若有不妥，可暫使來此。彼等之妻兒等留居其地，想不至有何大礙，至事平靜時止，留置為宜。<br>　　世間，不論是上是下，悲歎之事殊多。在下無助之人，其望在上有勢之人，如雉之見鷹、餓鬼之羨毘沙門。然、鷹亦有為鷲所捕，毘沙門亦有受襲於修羅之事。<br>　　正是如此，現時日本國得志之人，聞得蒙古國之事，恰如綿羊之聞虎嘯。又、出征往筑紫者，別嬌妻、離愛子，豈不同剝皮割肉乎！又、彼之國倘竟來犯，蛇口之蛙、庖俎之魚，非其之謂耶？<br>　　今生且不論，命終墮一百三十六地獄，將經無量劫歟！我等信持法華經，是如棲身淺淵之魚，以天降慈雨而得喜樂者歟！<br>　　暫苦終樂，如國王一人之太子，當得受位者然。恐恐謹言。<br>　　弘安三年七月二日　　　　　　　　　　日　　蓮　花押<br>　　　覆上野大人　　　勿為人言，密傳可也。"
		},
		{
			"_id": "337",
			"name": "覆上野書其十八",
			"context":
				"覆上野書其十八<br>（上野殿御返事）<br>弘安三年八月　五十九歲作　　<br>別名：日若公子誕生事．子寶事<br>　　女子出嫁，男子繼家。雖領日本國，如無子以誰為繼？財滿大千，無子，將讓予誰？是以，外典三千餘卷，稱有子之人為長者。內典五千餘卷，稱無子者為貧人。女子一人、男子一人，如天之日月，象地之東西。鳥有二翼，車有二輛。是以，此男子可名為日若。詳細容另申。<br>　　弘安三年八月二十六日　　　　　　　　　日　　蓮　花押<br>　　　覆上野大人"
		},
		{
			"_id": "338",
			"name": "覆南條書其五",
			"context":
				"覆南條書其五<br>（南條殿御返事）<br>別名：五郎噩耗事<br>　　白米一袋、芋一馱，敬領。<br>　　故南條七郎五郎之事，至今疑為夢耶、夢耶？幻耶、幻耶？一直思其為虛傳。然來信中再言及此事，今則「果真乎、果真乎」？始起疑心矣。"
		},
		{
			"_id": "339",
			"name": "致上野書其二",
			"context":
				"致上野書其二<br>（上野殿御書）<br>別名：大海一渧御書<br>　　大海之一渧備五味，江河之一渧成一藥，大海之一渧如萬種之藥。南無阿彌陀佛是一河之一渧，南無妙法蓮華經如大海之一渧。阿彌陀經是小河之一渧，法華經之一字是大海之一渧。故五郎十六年間之罪是江河之一渧，須臾之間之南無妙法蓮華經是如大海之一渧。<br>　　夫華以蕾開而結，親死，子為其擔，此為次第也。"
		},
		{
			"_id": "340",
			"name": "致上野書其三",
			"context":
				"致上野書其三<br>（上野殿御書）<br>弘安三年九月　五十九歲作<br>別名：弔慰御書　　　　　<br>　　南條七郎五郎逝去之事。人之有生必死，是為常習。不分智者或愚者，在上或在下之人，乃一同知得之事，是以，本無今始為嘆、為驚之必要。此事，自身既是如此想，亦以之教人。然、及其時之來臨，夢耶、幻耶？至今難辨。尤以為人母者，其悲歎為何如耶！　　<br>　　父母也、兄弟也，均已先去，最愛之夫君亦作死別，幸多留有子女，可稍慰於心。而最愛之么兒，是男兒，且容貌端好，心地純良，他人亦皆如是許之。然、令人不解者，如風萎含苞之花，雲掩滿出之月者然，遽爾辭世。誠不敢思其為真實，故亦無心執筆問唁。容另申之。恐恐謹言。<br>　　九月六日　　　　　　　　　　　　　　　日　　蓮　花押<br>　　　覆上野大人<br>　　追申，此六月十五日晤面時，見頭角崢嶸，心喜是好男兒，今知不得再見，其悲何堪！然彼是深信於釋迦佛、法華經者，臨終得善相。殆是心同父君共於靈山淨土，攜手相擁，胡為不喜乎！勝事、勝事。"
		},
		{
			"_id": "341",
			"name": "覆上野高堂書其一",
			"context":
				"覆上野高堂書其一<br>（上野殿母御前御返事）<br>別名：四十九日御書．中陰書<br>　　南條故七郎五郎之四十九日，為追善法事送來諸物目錄，計鵝目兩串、白米一馱、芋一馱、摺豆腐、蒟蒻、柿一籠、柚五十等等，敬領。並為供養故人，奉誦法華經一部，自我偈數度，唱題目百千遍畢。<br>　　夫法華經之經，是一代聖教中無可比擬，殊勝之經。且說「唯佛與佛」，是唯有佛與佛，乃得知之，等覺已下乃至凡夫所不可及。<br>　　是以，於龍樹菩薩之大論可見，佛已下唯由信成佛。法華經第四、法師品云：「藥王今告汝：我所說諸經，而於此經中，法華最第一」，第五卷云：「文殊師利！此法華經，諸佛如來，秘密之藏。於諸經中，最在其上」，第七卷云：「此法華經，亦復如是。於諸經中，最為其上」，又云：「最為照明......最為其尊」。此等經文，非私義，既為佛之誠言，定必無誤矣。<br>　　生在民家，若言我與武士齊等，必當受責，況言我與國王齊等，況言是勝於國王，不但我身有咎、父母、妻兒，亦必連累受損。如大火燒宅，大樹倒時，小樹等受殃者然。<br>　　佛教亦如是。依於華嚴、阿含、方等、般若、大日經、阿彌陀經等之人，不辨勝劣，自以其所信，而言己之阿彌陀經等，與法華經齊等，甚且更勝者。其同夥諸人，所信被讚，正以為得計，殊不知反遭罪咎，師、弟子、檀那之墮惡道，其疾如矢。但言法華經勝於一切經，則受容，且得大功德，如經文之故。<br>　　此法華經之始，有名無量義經之經。譬大王出行時，將軍為前陣而鎮狼籍。其無量義經云：「四十餘年，未顯真實」。此是將軍以大弓射王之敵者，又如以大刀揮斬也。是責讀華嚴經之華嚴宗、阿含經之律僧等、觀經之念佛者等、大日經之真言師等之不共來從法華經，如利劍之敕宣也，名為敕宣。譬如源義家之責安倍貞任，源賴朝之討平清盛。無量義經四十餘年之文，是不動明王之劍索、愛染明王之弓箭也。<br>　　故南條五郎，越死山、三途之河時，討平煩惱山賊、罪業海賊，無事故得往靈山淨土，其為同行之兵士，是無量義經「四十餘年，未顯真實」之文也。<br>　　法華經第一卷、方便品云：「世尊法久後，要當說真實」，又云：「正直捨方便，但說無上道」。第五卷云：「唯髻中明珠」，又云：「獨王頂上，有此一珠」，又云：「如彼強力之王，久護明珠，今乃與之」。文意是，日本國傳來一切經，七千三百九十九卷。彼等諸經，皆法華經眷屬也。例如日本國男女之數，四十九億九萬四千八百二十八人，皆一人國王之家人也。<br>　　一切經之意，為愚癡女人等之一時即得理解，今以構建大塔譬之。建塔材木以外，首先構鷹架，結紮細小木材，一丈二丈而上，然後才得以大材木構建大塔本體，本體完成後，鷹架拆除，則大塔巍然現出。鷹架者，一切經也；大塔者，法華經也。佛說之一切經，是作說法華經之鷹架也。<br>　　「正直捨方便」云者，信法華經之人，是先拋棄阿彌陀經等之南無阿彌陀佛、大日經等之真言宗、阿含經等之律宗二百五十戒等，而後得持法華經者也。構建大塔事，鷹架十分重要，大塔既成，鷹架即須拆除。「正直捨方便」之文，正是如此。<br>　　藉鷹架而塔既成，無人捨塔而拜鷹架也。今世之修行佛道者，只唱南無阿彌陀佛度其一生，南無妙法蓮華經則不唱一遍，此等人是捨大塔而拜鷹架者也。世間稱聰明而實愚笨者，此也。<br>　　故七郎五郎，不同於當世之日本國人。幼稚其心，而實繼賢父之跡，年猶未及二十，唱南無妙法蓮華經而作佛。「無一不成佛」者，此也。<br>　　所願者，悲母若思戀我子，希唱南無妙法蓮華經，祈願故南條大人、故五郎同生一地。此之種是此之種，別之種是別之種。同是妙法蓮華經之種，孕於心中，則同生於妙法蓮華經之國。三人之面並列時，其喜悅為何如耶！<br>　　翻開法華經，拜見「如來則為，以衣覆之。又為他方、現在諸佛，之所護念」。經文之意是，東西南北八方，並三千大千世界之外，四百萬億那由佗國土，十方諸佛，續續充滿。多如天上星辰、地上稻麻，並來為法華經行者守護之事，如諸臣下之守護大王之太子。<br>　　但有四天王之一類，來為守護已是難得，更有一切之四天王、一切星宿、一切日月、帝釋、梵天等之守護，本已足矣；其上，又有以及一切二乘、一切菩薩、兜率內院之彌勒菩薩、迦羅陀山之地藏、補陀落山之觀世音、清涼山之文殊師利菩薩等，各各率領眷屬，共來為法華經行者守護，豈不為滿足！且更難得者，是釋迦、多寶、十方諸佛，亦親自來臨，晝夜十二時，同為加護之事，其珍貴誠難以言表矣。　　如是珍貴之經，故五郎信之而作佛，今日是四十九日，一切諸佛來集靈山淨土，或親手、或摩頂、或抱、或喜，如月之始出，如花之初開，受得何等之愛憐耶？<br>　　三世十方諸佛之力為法華經守護，思來自有其道理。法華經實是三世十方諸佛之父母、乳母也，是主君也。蛙之蟲食母之音，不聞母音不生長。迦羅求羅之蟲，以風為食，風不吹不生長。魚游於水，鳥栖於木。佛亦如斯，以法華經為命，為食，為居。魚居水，佛居此經。鳥居木，佛居此經。月宿於水，佛宿於此經。無此經之國，佛不居。此事須有得於心。<br>　　古昔有名輪陀王之王，南閻浮提之主也。若問此王以何為食，白馬之嘶聲也。此王聞得白馬之鳴，則年輕，色盛，神淨，力亦強，又、政事清明。故其國多畜白馬，如衛王之愛鶴、德宗皇帝之喜螢。又、白馬之嘶，是聞白鳥之鳴故。是以，又多集白鳥。<br>　　一日，不知何故，白鳥皆失，白馬遂亦不嘶，大王無可為食，如盛開之花忽萎於露，滿月之光俄遮於雲。此王之命眼見難保，王后、太子、大臣、一國之民，頓如子之別母，傷心哀泣，襦袖為濕，將如之何、將如之何？<br>　　其國多有外道，如今世之禪宗、念佛者、真言師、律僧等，亦有佛弟子，如現時之法華宗諸人。相惡之事，如水火，似吳越。大王降敕旨云：「一切外道，若使此馬鳴，即滅佛教，祇信外道，將如諸天之敬帝釋。若佛弟子使此馬鳴，即斷一切外道，並奪其所而付佛弟子」。外道聞之失色，佛弟子亦有興歎者。<br>　　然而，事必得有個分明，外道先行法七日，白鳥不來，白馬亦不鳴。後七日交佛弟子修法，有名馬鳴之小僧一人，以諸佛為本尊之法華經，祈之七日，白鳥飛來壇上。此鳥一聲鳴叫，白馬一聲嘶喚，大王聞得馬聲，由病床起身。王后為首，諸人咸來向馬鳴禮拜。白鳥一、二、三，乃至十、百、千飛來，充滿國中。白馬頻嘶，一馬、二馬，乃至百千白馬齊嘶，大王以此音為食，面貌如三十許人，心光明如白日，政事正直，天降甘露。王頒詔告，德風披靡萬民，治世無量百歲。<br>　　佛亦如是。名多寶之佛，不值此經則入滅，於讀誦此經之世則出現。釋迦佛、十方諸佛亦復如是。此經既具如是不思議之德，持得此經之人，天照太神、八幡大菩薩、富士千眼大菩薩何能棄之不為其護？此可安心者也。<br>　　又為怨於此經之國，任是如何正直祈禱，其國必有七難生起，為他國所破而至亡國之事。如大海中，大船之遭遇大風，大旱魃之枯死草木，須作此思。今時，日本國蔑我日蓮一門法華經行者，再是如何祈求，亦必不能得遂，受大蒙古之攻，如已瀕滅亡。請為覽之，恐尚不止於此也。一切皆是由於為怨於法華經之故，須為信之！<br>　　故五郎逝去既四十九日，無常雖所習知，然聞得此訊之人，猶為難忍也。何況是為母、為妻之人耶？哀傷之情，推想可知。人子雖有幼、有長，甚至有醜、有不具者，然無有不為親所愛憐者也。何況是男子，五體滿足，長於武藝，善體人意者。<br>　　故上野大人英年先逝，其悲匪淺，若祇懷妊而未生此子，思當早為其赴火投水矣。然此子平安出生，何能以其托人而殉耶？以此子慰我之心，及今亦十四五年矣。將如之何、如之何乎？本以為有男子二人，可足為我荷，得以安心。而今年九月五日，烏雲蔽月，狂風摧花，夢耶、非夢耶？何夢之長乎？悲歎之中，恍惚已過四十九日。倘其是真，將如之何、將如之何？枝頭花在，而蕾先枯；老母倚門，而子不歸。情何以堪？是無常歟、是無常歟！<br>　　捨離如此無情之國，順從故五郎深信之法華經，疾往常住不壞靈山淨土之父居靈山，母則留娑婆。想及二人中間之故五郎之心，不免心酸。事多不能盡言，止筆。恐恐謹言。<br>　　十月二十四日　　　　　　　　　　　　　日　　蓮　花押<br>　　　覆上野高堂女居士"
		},
		{
			"_id": "342",
			"name": "覆南條書其六",
			"context":
				"覆南條書其六<br>（南條殿御返事）<br>別名：百日御書<br>　　白米二石、里芋一馱，為故五郎之百日等。<br>　　法華經第七云：「川流江河，諸水之中，海為第一。此法華經，亦復如是」。此經文，譬法華經為大海。大海深八萬四千由旬，廣之事亦如是。此大海中，有誰為棲？乃阿修羅王也。<br>　　釋迦佛作凡夫時，持不妄語戒，雖受剜眼、剝皮、剖肉、吸血、削骨、殺子、奪妻諸難，於無量劫間，未作一度之虛言，依其功而作佛。其言「無一不成佛」，是說祇得一度唱南無妙法蓮華經之人，無一人不作佛之意。釋迦一佛之說本已是無可致疑，況是在十方佛前，何故可作虛言。更加之，釋迦佛、十方佛同時舌達大梵天......（以下缺）。"
		},
		{
			"_id": "343",
			"name": "覆上野書其十九",
			"context":
				"覆上野書其十九<br>（上野殿御返事）<br>弘安三年十二月　五十九歲作<br>別名：須達長者御書　　　　<br>　　鵝目一貫文，敬領。<br>　　既有其志，當為述之。希勿以為此僧是欲深也。<br>　　有易成佛之道，茲為教焉。為人之教，車重者、塗油以助其轉，船、則教之浮於水而易行。成佛之易無他，適如苦於旱魃者，救之以水；困於冰寒者，授之以火。又如以無二之物予人，以延命之物施人者矣。<br>　　有名金色王者，其國值大旱魃，歷十二年，人民飢死者不知其數，死骸在河成橋，在地作塚。其時，金色大王，發大菩提心，廣作布施。可施之物已盡，倉中僅餘米五升，臣下言此是「大王一日之膳」，大王取出此五升之米，施於一切飢者，或一粒、二粒，或三粒、四粒等，普施既畢，王向天大聲呼叫：「朕願代一切眾生受飢渴之苦，飢死無悔」，聲聞於天，須臾間，甘露之雨降下。此雨觸身及面，人皆滿足，如得飽食，一國萬民，瞬時復蘇。<br>　　月氏國之須達長者，七度貧困，七度作長者，最後貧困時，萬民逃走，死亡殆盡，僅餘夫婦二人。其時，剩五升米，勉敷五日之糧，而有迦葉、舍利弗、阿難、羅羅、釋迦佛五人，前後乞此而去。自其日起，作五天竺第一長者，造祇園精舍。以此一例，可推知萬事。<br>　　貴君有甚似於法華經行者之事，如猿之似人，餅之似月。如斯護惜熱原眾人之事，此國之人當思如承平將門、天喜貞任之叛歟。然此全是為法華經捨命之故，天實覽之，絕非背違主君之人。<br>　　其上，區區小鄉，多受公事之責，我身無可騎之馬，妻兒無可換之衣。雖作如斯之身，猶為馳思深山中法華經行者，不將受困於雪而乏食歟？承送來錢一貫文，如貧女以夫婦二人合著之一衣，施予乞食；如利吒以碗中之稗，施予辟支佛。可貴、可貴！詳容另書。恐恐謹言。<br>　　弘安三年十二月二十七日　　　　　　　　日　　蓮　花押<br>　　　覆上野大人"
		},
		{
			"_id": "344",
			"name": "撰時抄",
			"context":
				"撰時抄<br>撰　時　抄　　<br>　　　　　　　　　　　　　　　　　　　釋子　日　　蓮　述<br>　　夫學佛法之道，必先習時。過去大通智勝佛出世，十小劫間，不說一經。經云：「一坐十小劫」，又云：「佛知時未至，受請默然坐」。今教主釋尊歷四十餘年，未說法華經。經云：「說時未至故」。老子處母胎八十年，彌勒菩薩籠於兜率內院須待五十六億七千萬歲。彼之時鳥送春，鳴雞待曉，畜生猶然，何況修行佛法，可不正時乎？<br>　　寂滅道場之際，雖十方諸佛示現，一切大菩薩集會，梵帝、四天翻衣，龍神、八部合掌，凡夫、大根性者豎耳，生身得忍諸菩薩、解脫月等為請，而世尊秘二乘作佛、久遠實成之名，不宣即身成佛、一念三千之肝心要義。此等雖或有機，祇以時未至，故未宣。經云：「說時未至故」。靈山會上，閻浮第一不孝之人、阿闍世大王列座，一代謗法之提婆達多、授名天王如來，五障龍女、不改蛇身而成佛。決定性之成佛是焦種之開花結實，久遠實成令疑百歲之叟乃二十五歲者之子。一念三千，說九界即佛界、佛界即九界。是以，此經之一字，即是如意寶珠；一句，即是諸佛種子。此等置「機」之熟不熟，以「時」至故也。經云：「今正是其時，決定說大乘」。<br>　　問云：非機者可授大法，愚人必會誹謗而墮惡道，豈非說者之罪耶？　　答云：人開路，因有人迷路，開路者之罪歟？良醫與病人藥，病人嫌之不服致死，良醫之失歟？<br>　　尋云：法華經第二云：「無智人中，莫說此經」，同第四云：「不可分布，妄授與人」，同第五云：「此法華經，諸佛如來，秘密之藏，於諸經中，最在其上。長夜守護，不妄宣說」。此等經文豈非說非機者不可說乎？<br>　　今反詰云：不輕品云：「而作是言：我深敬汝等......。四眾之中，有生瞋恚，心不淨者，惡口罵詈言：是無智比丘」，又云：「眾人或以，杖木瓦石，而打擲之」。勸持品云：「有諸無智人，惡口罵詈等，及加刀杖者」。此等經文是說，雖惡口罵詈，乃至打擲仍強說之者，豈得是說人之失歟！<br>　　求云：此兩說，異如水火，如何能得於心？<br>　　答云：天台云：「適時而已」，章安云：「取捨得宜，不可一向」。釋意謂，有時受謗，可暫不說；有時雖受謗，仍須強說。有時一機信，萬機謗，亦不可說；有時雖萬機同謗，仍須強說。初成道時，法慧、功德林、金剛幢、金剛藏、文殊、普賢、彌勒、解脫月等大菩薩、梵帝、四天等、凡夫、大根性者，不知其數。鹿野苑之苑，俱鄰等五人、迦葉等二百五十人、舍利弗等二百五十人、八萬諸天來集。方等大會之儀式，由於世尊慈父淨飯大王殷戀，佛入宮講說觀佛三昧經；又為悲母籠居忉利天者九十日，講說摩耶經。對於慈父悲母，原無吝惜任何秘法而不宣之理，然而，佛竟未說法華經。所詮，非由於機，時未至，終不可說也。　　問云：何時說小乘、權經？何時說法華經耶？<br>　　答云：由十信之菩薩至等覺之大士，於「時」及「機」，猶所難知，何況我等凡夫，焉知時機！<br>　　求云：雖些微亦不得知否？<br>　　答云：借得佛眼，可識時機。用彼佛日，能照國土。<br>　　問云：其意如何？<br>　　答云：於大集經，大覺世尊對月藏菩薩定言未來之時，所謂我滅度後，五百歲中，「解脫堅固」；次五百年，「禪定堅固」已　上一千年。次五百年，「讀誦多聞堅固」；次五百年，「多造塔寺堅固」已　上二千年。次五百年，「於我法中，鬥諍言訟，白法隱沒」。<br>　　此五五百歲、二千五百餘年，諸人料簡各異。漢土、道綽禪師云，「正像二千，四箇五百歲，小乘、大乘之白法盛；入末法，彼等白法皆消滅，唯修行淨土法門、念佛之白法者得離生死」。<br>　　日本國、法然料簡云，「今、日本國流布之法華經、華嚴經，及大日經、諸小乘經、天台、真言、律等諸宗，是大集經記文，正像二千年之白法。入末法，彼等白法皆滅盡，設有行之者，無一人得離生死。十住毘婆沙論與曇鸞法師之『難行道』，道綽之『未有一人得者』，善導之『千中無一』，皆此之謂也。彼等白法隱沒之後，但有淨土三部經、彌陀稱名一行之大白法出現。行此者，無論是何等惡人、愚人，『十即十生、百即百生』、『唯有淨土一門，可通入路』者，此之謂也。是以，希願後世者，須杜絕向叡山、東寺、園城、七大寺等之日本一州諸寺、諸山之歸依，移取向彼等寺山奉獻之田畝郡鄉，而歸之於念佛堂，則決定往生、南無阿彌陀佛」。如此強勸，我朝一同受其義，浸瀰至今五十餘年，日蓮痛破此等惡義亦既多時。<br>　　彼大集經之白法隱沒時，當於第五之五百歲之今世，事無可疑！但彼之白法隱沒之後，乃是法華經之肝心、南無妙法蓮華經之大白法，將在一閻浮提內廣宣流布，八萬諸國、各國八萬諸王、各王之臣下及萬民，一如今之日本國四眾之彌陀稱名，而共唱南無妙法蓮華經也。<br>　　問云：其證文如何？<br>　　答云：法華經第七云：「我滅度後，後五百歲中，廣宣流布，於閻浮提，無令斷絕」，經文是說大集經之白法隱沒之後，其時應廣宣流布。同第六卷云：「惡世末法時，能持是經者」，又第五卷云：「於後末世，法欲滅時」等，又第四卷云：「而此經者，如來現在，猶多怨嫉，況滅度後」，又第五卷云：「一切世間，多怨難信」，又第七卷說第五之五百歲鬥諍堅固時云：「惡魔、魔民、諸天龍、夜叉、鳩槃荼等，得其便也」。大集經云：「於我法中，鬥諍言訟」。法華經第五云：「惡世中比丘」，又云：「或有阿練若」，又云：「惡鬼入其身」。<br>　　文意是說，第五之五百歲時，惡鬼入其身之大僧等，充滿國中。其時，有智者一人出現。而惡鬼入身之大僧等，誑惑王臣、萬民，對智者惡口罵詈，欲加杖木瓦礫、流罪、死罪。其時，釋迦、多寶、十方諸佛，宣使地涌大菩薩，大菩薩又召令梵帝、日月、四天等，誡責謗法，乃見天變、地妖盛起者乎！即使如此，國主等若不用其諫，繼續謗法時，則將命於鄰國，對彼等各國惡王、惡比丘等有所懲責。於時，前代未聞之大鬥諍，於一閻浮提發生矣！其時，日月所照四天下一切眾生，或惜其國、或惜其身故，祈之於一切佛菩薩，既是如此無驗，乃轉信向所憎惡之一小僧。無量大僧等、八萬大王等，一切萬民皆叩首合掌，一同唱念：南無妙法蓮華經。如同神力品之十神力時，十方世界之一切眾生不餘一人，悉向娑婆世界放出大音聲，一同高唱：南無釋迦牟尼佛、南無釋迦牟尼佛、南無妙法蓮華經、南無妙法蓮華經！<br>　　問云：經文已見分明，然天台、妙樂、傳教等亦有未來記之言否？<br>　　答云：汝之不審，適見顛倒。引釋而問經論如何，可矣。經文既已分明，不可問釋。若釋文與經文相違，可捨經而就釋耶？如何？<br>　　彼云：道理至當。然、凡夫之習，經遠釋近。近之釋，倘得分明，當更益信心也。<br>　　當下答云：汝之不審，如此懇切，姑為稍引釋文。天台大師云：「後五百歲，遠沾妙道」。妙樂大師云：「末法之初，冥利不無」。傳教大師云：「正像稍過已，末法太有近。法華一乘機，今正是其時。何以得知？安樂行品云：『末世法滅時』也」，又云：「語代則像終末初，尋地唐東羯西，原人則五濁之生、鬥諍之時。經云：『猶多怨嫉，況滅度後』，此言良有以也」。<br>　　夫釋尊出世，住劫第九減、人壽百歲之時也。百歲與十歲之中間，在世五十年，滅後二千年及一萬年也。其間，法華經流布之時，凡二度，所謂在世八年、滅後末法之始之五百年也。而天台、妙樂、傳教，上不值在世法華經時，下不出生於滅後末法之時，故嘆居於中間，欣慕末法之始，乃書有此文也。<br>　　例如阿私陀仙人見悉達太子出生，悲云現年九十餘，當不及見太子成道，後世生無色界，不列五十年說法之坐，也不能生於正像末，是以興嘆云。有道心者，見聞於此，心當歡喜。以後世為念者，須知末法今人，較正像二千年之大王，饒有多益也。可不信此乎！寧為唱南無妙法蓮華經之癩病人，不為彼天台之座主。梁武帝願云：「寧成提婆達多，沈無間地獄，不為頭羅弗」。<br>　　問云：龍樹、天親等論師中，亦有此義否？<br>　　答云：龍樹、天親等內心雖知之，然言未宣此義。<br>　　求云：何故而不宣？<br>　　答云：有多故。一、彼時無機，二、非時，三、是化，未得付囑。<br>　　求云：此事願更聞其詳。<br>　　答云：夫佛滅後二月十六日起，是正法之始。迦葉尊者受佛付囑二十年，次、阿難尊者二十年，次、商那和修二十年，次、優婆崛多二十年，次、提多迦二十年，已上一百年間，但弘通小乘經之法門，諸大乘經，名字尚無，何況弘揚法華經乎！次，彌遮迦、佛陀難提、佛馱密多、比丘、富那奢等四五人，前五百餘年間，大乘經法門雖稍稍出現，並未特別弘通，外表仍是小乘經為主。已上為大集經之前五百年，解脫堅固之時。<br>　　正法後六百年以後，一千年以前，其中間有馬鳴菩薩、毘羅尊者、龍樹菩薩、提婆菩薩、羅尊者、僧佉難提、僧伽耶奢、鳩摩羅馱、闍夜那、盤陀、摩奴羅、鶴勒夜那、師子等十餘人眾，始入於外道之家，次究極小乘經，後以諸大乘經痛破諸小乘經。此等大士雖以諸大乘經破諸小乘經，然於諸大乘經與法華經之勝劣未分明書出。縱似稍有道出其勝劣者，而於本之十妙、二乘作佛、久遠實成、已今當之妙、百界千如、一念三千緊要法門，未得分明。但或如以手指月，或如為文僅示一端，至於化導之始終、師弟之遠近、得道之有無，總不見一分影跡。此等是正法後五百年，當於大集經之禪定堅固之時。<br>　　正法一千年後，佛法雖充滿於月氏，或以小破大，或以權經隱沒實經，佛法歧亂，得道者漸少。而以佛法墮惡道者，不知其數。卻說正法一千年後，入像法一十五年，佛法東流，入於漢土。像法前五百年之內，其前一百餘年間，漢土道士與月氏佛法諍論，事疑不定，縱有所定，信佛法之人心不深；而佛法中若有大小、權實、顯密之分，聖教不一致，啟人疑念而轉向於外典者亦有之。以有此等畏慮之故乎，摩騰、竺蘭雖自知之，而終不分大小，不言權實。<br>　　其後，魏、晉、宋、齊、梁五代之間，佛法之內，大小、權實、顯密互爭，終不聞道理之所在，上自一人，下及萬民，不解者夥。說南三北七，佛法分十流。所謂南有三時、四時、五時，北有五時、半滿、四宗、五宗、六宗、二宗之大乘、一音等，各立自義，邊執水火。然而，其大綱則一同。所謂一代聖教之中，華嚴經第一、涅槃經第二、法華經第三，法華經與阿含、般若、淨名、思益等諸經相對，雖是真實、了義經、正見，然與涅槃經相較，則是無常教、不了義經、邪見之經。<br>　　漢四百餘年之末，入五百年，陳隋二代有名智顗之小僧，後號天台智者大師；破南北邪義，稱一代聖教之中，法華經第一、涅槃經第二、華嚴經第三。此是像法前五百歲，當於大集經之讀誦多聞堅固之時。　　像法之後五百歲，唐始，太宗皇帝御宇，玄奘三藏入月支，十九年間，見聞一百三十國之寺塔，多值論師，盡習八萬聖教、十二部經之淵底，其中有二宗，所謂法相宗、三論宗是也。此二宗中，法相大乘，遠紹彌勒、無著，近承戒賢論師，傳回漢土，授太宗皇帝。此宗之意謂，佛教宜隨機。為一乘之機，道三乘方便、一乘真實者，所謂法華經等是也。為三乘之機，說三乘真實、一乘方便者，所謂深密經、勝鬘經等是也。指天台智者等，不辨此旨。時之太宗，賢王也，名震一天四海，聲高三皇五帝。非唯漢土盡在手中，更披靡高昌、高麗等一千八百餘國，傳聞係究極內外之王。其第一所歸依者，正是此僧。是以，於時天台宗學者中，竟無一人出頭相抗，而法華經之實義遂於全國隱沒。<br>　　同太宗之太子、高宗，及高宗繼母、則天皇后御宇，有名法藏法師者，見天台宗受法相宗攻擊，乃取出前受責於天台之華嚴經，於一代之中，立華嚴第一、法華第二、涅槃第三。太宗第四代、玄宗皇帝御宇，開元四年、同八年，自西天印度，有善無畏三藏、金剛智三藏，不空三藏，以大日經、金剛頂經、蘇悉地經持渡，立真言宗。此宗之立義云，教有二：一是釋迦顯教，所謂華嚴、法華等；二是大日密教，所謂大日經等。法華經顯教第一，此經對大日密教，極理雖小同，事相之印契與真言闕而不見，既非三密相應，乃不了義經。以上法相、華嚴、真言三宗一同攻擊天台法華宗，得擬於天台大師之智人，法華宗中既未出現，雖內心了知其無理，無法如天台之作公場論辯。是以，上自國王大臣，下至一切人民，皆迷於佛法，眾生得道之路絕。此等是像法後五百年之前二百餘年內事。　　入像法越四百餘年，一切經及教主釋尊之木像、僧尼等，由百濟國渡來日本國，當於漢土之梁末、陳始。日本為神武天王以來第三十代之欽明天皇御宇，皇孫上宮王子非僅弘通佛法，更定法華經、淨名經、勝鬘經為鎮護國家之法。<br>　　其後，人王第三十七代、孝德天皇御宇，觀勒僧正由百濟國傳來三論宗、成實宗。同代另有道昭法師，自漢土傳來法相宗、俱舍宗。人王第四十四代、元正天皇御宇，由天竺傳來大日經，未弘通而歸漢土，此僧為善無畏三藏。人王第四十五代、聖武天皇御宇，審祥大德由新羅國傳來華嚴宗，授良辨僧正、聖武天皇，建立東大寺大佛。同代，大唐鑑真和尚，傳天台宗、律宗；其中律宗得弘通，於東大寺建立小乘戒場，而法華宗之事，名字尚不及說，入滅。<br>　　其後，人王第五十代，相當於像法八百年，桓武天皇御宇，有名最澄之小僧出現，後號傳教大師。始習學三論、法相、華嚴、俱舍、成實、律等六宗及禪宗等，於行表僧正等，未幾，自立國昌寺，後號比叡山。於此綜覽六宗本經、本論與各宗人師之注釋等，而知彼各宗人師之釋與所依經論相違之事甚多，且更多僻見，信受者，料皆不免墮於惡道。再加以對於法華經之實義，各宗之人皆自讚「我已得之、我已得之」，而實無其義。此事若明白指說，必有大爭論發生，若默而不言，又有背於佛誓，困惑頗深，終以畏於佛誡，乃奏聞於桓武皇帝。帝驚震，宣召六宗碩學共議論，彼等學者，始則慢幢如山，惡心似毒蛇，終在王前伏輸，六宗、七寺一同稱弟子。<br>　　此宛如漢土之南北諸師，在陳殿受責於天台大師而稱弟子之故事。而天台祇是圓定、圓慧，且於小乘之別受戒未予論破。此則痛責小乘之別受戒，授六宗八大德以梵網經之大乘別受戒，更於叡山建立法華經之圓頓別受戒。是以，延曆圓頓之別受戒，不僅是日本第一，佛滅後一千八百餘年間，身毒、尸那、一閻浮提未曾有之靈山大戒，始於日本國出現。以是，論傳教大師之功，超過龍樹、天親，勝於天台、妙樂，是聖人也。是以，日本國當世之東寺、園城、七大寺、諸國八宗、淨土、禪宗、律宗等諸僧，誰人能違背傳教大師之圓戒耶？彼漢土九國之諸僧等，於圓定、圓慧似為天台之弟子矣，然漢土既無圓頓一同之戒場，就「戒」言，不為其弟子者亦必有人焉。而於此日本國，不為傳教大師之弟子者，皆是外道也、惡人也。<br>　　而漢土、日本於天台宗與真言宗之勝劣，大師心中雖知之，然以未似六宗與天台宗曾於公場辯論，決其勝負，致傳教大師以後，東寺、七寺、園城諸寺、日本全國，一同以為真言宗勝於天台宗，上自一人，下及萬人，無不如此。是以，天台法華宗僅得存於傳教大師之時。此傳教之時，是像法之末、大集經之多造塔寺堅固之時，尚未至「於我法中，鬥諍言訟，白法隱沒」之時。<br>　　今入末法二百餘歲，正當於大集經「於我法中，鬥諍言訟，白法隱沒」之時，佛語若實，必是一閻浮提生起鬥諍之時節。傳聞漢土三百六十國、二百六十餘州已為蒙古攻破，華洛已失，徽宗、欽宗兩帝為北蕃生虜，而崩於韃靼。徽宗之孫、高宗皇帝棄守長安，避遷於邊地、臨安行在府，及今數年間未見京城。高麗六百餘國及新羅、百濟等諸國，皆受大蒙古國皇帝之攻掠，今、日本國之壹岐、對馬及九國亦然。鬥諍堅固之佛語，其不虛也，宛如大海之潮汐不違於時也。<br>　　以此案之，次於大集經白法隱沒之時，法華經之大白法將於日本國及一閻浮提廣宣流布之事，尚有何疑！彼大集經是佛說中之權大乘，於法華經未結緣者，雖是未顯真實，不為出離生死之道，然於六道、四生、三世之事，所記則無寸分之違也。何況法華經是釋尊「要當說真實」者，多寶佛已作「真實」之證，十方諸佛之廣長舌，上及梵天，指示誠諦；釋尊復以無虛妄之舌，達於色究竟天，說後五百歲一切佛法滅時，令上行菩薩持妙法蓮華經之五字，為謗法一闡提之白癩病輩之良藥，分囑梵帝、日月、四天、龍神之金言，豈得為虛妄也！雖大地反覆，高山頹落，春後無夏，日返於東，月落於地，此事總是一定也。<br>　　此事若一定，鬥諍堅固之時，日本國、王臣並萬民等，對佛使之流布南無妙法蓮華經，或罵詈、或惡口、或流罪、或打擲，使其弟子眷屬等值遇種種之難，此輩何能竟得安穩？此在愚癡者，定以為是咒詛矣！<br>　　弘揚法華經者，是日本國一切眾生之父母也。章安大師云：「為彼除惡，即是彼親」。是以，日蓮乃是當帝之父母，念佛者、禪眾、真言師等之師範也，又、主君也。而上自一人，下及萬民，作怨相報，日月胡能照臨彼等之頂！地神胡能安置彼等之足也！提婆達多打佛，大地搖動，火炎噴出；檀彌羅王斬師子尊者之頸，右手隨刀共落。徽宗皇帝火烙法道之面，流逐江南，致半年之內，身陷夷人之手。蒙古之來侵亦復如此。縱聚五天之兵，以鐵圍山為城，亦無能為力。日本國一切眾生，必遭兵難也。<br>　　如是，日蓮之是否為法華經行者，於此可知矣！教主釋尊記云：「末代惡世，對弘通法華經者，惡口罵詈等之人，較於一劫間怨我者之罪，超過百千萬億倍」。而今，日本國國主、萬民等任其私意，憎我過於父母宿世之敵，強加之罪勝於謀反、殺害，其現身竟未遭大地陷裂、天雷擊滅，是不審也。豈日蓮不是法華經行者乎？倘竟如此，寧得不為浩嘆！今生受萬人之責，片時未得安易，後生苟再墮惡道，豈不可悲！<br>　　且、日蓮若不為法華經行者，則果有誰人是為一乘之持者乎？是「捨棄法華經」之法然乎？是云「千中無一」之善導乎？是云「未有一人得者」之道綽乎？彼等得為法華經行者耶？又、弘法大師云：「行法華經乃戲論也」，彼得為法華經行者耶？經文有：「能持是經」、「能說此經」之語，所謂「能說」者何也？是能說「於諸經中，最在其上」，敢云法華經較諸大日經、華嚴經、涅槃經、般若經等為優勝者，始得稱為法華經之行者也。果如經文所示，佛法渡來日本國七百餘年，傳教大師與日蓮以外，無有一人得稱法華經行者也。<br>　　何以故、何以故？至此思索竟無「頭破作七分」、「口則閉塞」之理，亦似有其可說者矣！蓋此等淺罰祇是一、二人之事，日蓮是閻浮第一之法華經行者，若有與譏之者、惡之者結託之人，必遇閻浮第一之大難也。此乃震動日本一國之正嘉大地震，罰及一天之文永大彗星等也。試觀此等，佛滅後雖有為怨於行佛法者，然從未有如今之大難也。何以故？從無一人以唱南無妙法蓮華經為一切眾生勸也。其德也、一天四海誰能並肩比觀耶？<br>　　疑云：正法之時，對佛在世，縱是根機較劣，對像末乃是最上上機也。何以正法之始，可不用法華經？馬鳴、龍樹、提婆、無著等，全於正法一千年之內出現，天親菩薩是千部論師，造法華論，存諸經中第一之義。真諦三藏之相傳云：「月支弘通法華經者五十餘家，天親其一也」。以上正法也。入像法，天台大師於像法之半出現漢土，造玄、文、止三十卷，究極法華經之淵底。像法之末，傳教大師出現日本，弘天台大師之圓慧、圓定二法於我朝，不僅此也，更建立圓頓大戒場於叡山，使日本一州皆同成圓戒之地，上自一人，下及萬民，仰延曆寺為師範，豈非像法時法華經之廣宣流布耶？<br>　　答云：如來教法必隨應眾生機根一事，為世間學者之通識。其實，佛教並不如是。如對上根上智之人必說大法，則初成道時為何不說法華經？正法之前五百年，應弘通大乘經才是。如對有緣人應說大法，則對淨飯大王、摩耶夫人，不應祇說觀佛三昧經、摩耶經也。如對無緣惡人、謗法者，不得授與秘法，則何以覺德比丘為無量破戒者授涅槃經？不輕菩薩又何所為，向誹謗之四眾弘通法華經耶？所以，隨機說法之說乃大僻見也。<br>　　問云：龍樹、世親等未曾宣說法華經之實義耶？<br>　　答云：未也。<br>　　問云：何教為其宣說？<br>　　答云：華嚴、方等、般若、大日經等之權大乘、顯密諸經，曾有宣說。於法華經之法門，未曾宣說也。<br>　　問云：何以知之？<br>　　答云：龍樹菩薩所造之論三十萬偈，而未盡渡漢土、日本，是以難知其心。但就既見於漢土之十住毘婆沙論、中論、大論等，可推知天竺之論也。以此知之。<br>　　疑云：留於天竺之論，其中傳說有更勝於已渡漢土之論者，如何？　　答云：龍樹菩薩之事非余所得言者。佛記有：「我滅後，有名龍樹菩薩者，出南天竺；彼人所詮，有中論之論」。佛記如是。從龍樹菩薩之流，天竺有七十家，七十人俱是大論師，彼七十家諸人，皆以中論為本。中論四卷二十七品之肝心，是因緣所生法之四句偈也。此四句偈，是華嚴、般若等四教三諦之法門也，尚未宣說法華開會之三諦。<br>　　疑云：亦有似汝般料簡之人耶？<br>　　答云：天台云：「莫以中論相比」，又云：「天親、龍樹，內鑒冷然，外適時宜」。妙樂云：「若論破會者，未若法華故」。從義云：「龍樹、天親，未若天台」。<br>　　問云：唐末，不空三藏傳一卷之論，其名為菩提心論，龍猛菩薩所造。弘法大師云：「此論，龍猛千部中，第一肝心之論」。<br>　　答云：此論一部七張，不似龍猛之言者處處多有，故目錄或作龍猛、或作不空，兩存不定。其上，此論文亦非能總括一代之論，荒疏之處甚多。其首「唯真言法中」之肝心之文，即見有誤。其故，說文證、現證俱在之法華經不能即身成佛，而立不見文證、現證之真言經，唯獨能即身成佛，其「唯」之一字是第一之誤也。觀其事體，蓋不空三藏以其私著不能得時人之重，而托之於龍猛者乎！此外，不空三藏所誤之事甚夥，於所謂法華經之觀智儀軌，書稱壽量品之佛是阿彌陀佛，此乃眼前之大僻見。又置陀羅尼品於神力品之次，降囑累品於經末，此等不值一說。更甚者，盜天台之大乘戒，請代宗皇嶀宣旨立五台山之五寺，且又謂真言之教相可循天台宗者，誑惑世人非僅一端。若係他人之譯，或猶有可用處，此人所譯經論，斷不可信！總之，經論由月支渡漢土，舊譯、新譯一百八十六人，除羅什三藏一人而外，無人得免於誤也。其中不空三藏所誤既多，且誑惑心盛。<br>　　疑云：何以得知羅什三藏以外，人人有誤也？汝之此言不僅破禪宗、念佛、真言等七宗，且盡摒漢土、日本之一切譯者之用，何也？<br>　　答云：此事為余第一之秘事也。委細待面論，今稍述之。羅什三藏云：「我見漢土一切經，皆有異於梵語，如何使此事得顯，但有一大願，我娶妻室，使身不淨，唯舌清淨，從未妄語佛法，我死可付火燒，如舌燒化，可棄我經去」，常於高座宣說。上自一人，下及萬民，皆願求於羅什三藏之後死。及至羅什死後，付火燒，不淨之身皆成灰，唯舌於火中生青蓮華，居其上；放五色光明，夜白如晝，晝則光輝奪日。以是，一切譯人之經受輕，唯羅什三藏所譯諸經，特別是法華經輕易流布。<br>　　疑云：羅什以前如此，以後之善無畏、不空等如何？<br>　　答云：以後譯者之舌若是燒燬，可知其有誤。日本國、法相宗流行時，傳教大師責之云，羅什三藏舌不燒，玄奘、慈恩舌盡燒。桓武天王以為有理，乃改歸於天台法華宗。涅槃經第三、第九有云，我佛法自月支渡他國時，多有謬誤出生，致眾生得道轉薄。是以，妙樂大師云：「進退在人，何關聖旨」。今、人雖是依經祈願後世，如是有誤之經，何能得道？此非佛之過失也。如是作書。是以，學習佛教者，大小、權實、顯密，姑置不論，要以此為第一大事也。<br>　　疑云：正法一千年之論師，內心雖知法華經之實義超過顯密諸經，但對外並不宣說，僅宣說權大乘，其事雖不以為然，其義已稍聞之矣！像法一千年之半，天台智者大師出現，著玄義十卷一千張，詳釋題目之妙法蓮華經五字；又著文句十卷，始自「如是我聞」，終至「作禮而去」，一字一句，約于因緣、約教、本迹、觀心之四釋，亦得一千張。以上玄義、文句二十卷，譬說一切經之心為江河，法華經為大海。十方界佛法，不遺一渧露，悉入妙法蓮華經之大海。其上，天竺大論之諸義，不缺一點，於漢土南北十師之義，須破者破之、可取者取之。其上，又著止觀十卷，統一代觀門於一念，攝十界依正於三千。此書文體，遠則超月支一千年間之論師，近亦勝尸那五百年人師之釋。<br>　　故、三論宗之吉藏大師，勸南北一百餘人之先達與長者等，往聽天台大師之講經，其勸狀云：「千年之興，五百之實，復在於今日......南岳叡聖，天台明哲，昔三業住持，今二尊紹繼，豈止灑甘露於震旦，亦當震法鼓於天竺。生知妙悟，魏晉以來，典籍風謠，實無連類......共禪眾一百餘僧，奉請智者大師」。終南山、道宣律師，讚歎天台大師云：「照了法華，若高輝之臨幽谷。說摩訶衍，似長風之遊太虛。假令文字之師，千群萬眾，數尋彼妙辨，無能窮者也......義同指月......宗歸一極」。華嚴宗法藏大師，讚天台云：「如思禪師、智者等，神異感通，迹參登位。靈山聽法，憶在於今」。<br>　　真言宗之不空三藏、含光法師等，師弟共棄真言宗，歸伏天台大師，其事載於高僧傳云：「與不空三藏親遊天竺。彼有僧問曰：大唐有天台教迹，最堪簡邪正、曉偏圓。可能譯之，將至此土耶」，此故事是含光親語妙樂大師者。妙樂大師聞此而感云：「豈非中國失法，求之四維。而此方少有識者，如魯人耳」。身毒國中，倘有如天台三十卷之大論，南天之僧何希漢土天台之釋。此豈非像法中，法華經之實義張顯，廣宣流布於南閻浮提耶？<br>　　答云：正法一千年，像法之前四百年，已上佛滅後一千四百餘年間，從未有論師弘通，獨有天台弘通超過一代之圓定、圓慧於漢土，其聲名遠播月氏，似若成就法華經之廣宣流布矣。然猶未立圓頓之戒壇，以小乘之威儀，替接圓之慧定，似稍有不足，例如日之蝕、月之缺也。更何況天台大師之時，當逢大集經讀誦多聞堅固之時，尚非廣宣流布之時也。<br>　　問云：傳教大師是日本國人，桓武御宇出世，論破欽明以來二百餘年間之邪義，選立天台大師之圓慧、圓定之外，更論破鑑真和尚所弘通之日本小乘三處戒壇，於叡山建立圓頓大乘別受戒。此一大事，是佛滅後一千八百年間，身毒、尸那、扶桑乃至一閻浮提之第一奇事。就內證言，其與龍樹、天台等相較，或遜之，或等之；其使信仰佛法之一切人，統歸於一法，其事功，似超過龍樹、天親，優於南岳、天台。<br>　　總之，如來入滅後一千八百年間，斯二人足堪為法華經行者。故、秀句云：「經云：『若接須彌，擲置他方，無數佛土，亦未為難......若佛滅後，於惡世中，能說此經，是則為難』」。釋此經云：「淺易深難，釋迦所判；去淺就深，丈夫之心也。天台大師，信順釋迦，助法華宗，敷揚震旦。叡山一家，相承天台，助法華宗，弘通日本」。釋意，賢劫第九減、人壽百歲時，如來在世五十年，至滅後一千八百餘年之中間，有人以五尺小身將高十六萬八千由旬、六百六十二萬里之金山，投擲至鐵圍山外，快似飛鳥，一如投擲方寸瓦礫至百尺二百尺者然。其事不足為奇，末法時，能如佛般說法華經者，方是稀有！唯有天台大師、傳教大師，是與佛說相似而說者。　　天竺論師，尚未達法華經。漢土天台已前之人師，或過或不及。慈恩、法藏、善無畏等，指東作西、指天作地。此等非傳教大師之自讚，昔、延曆二十一年正月十九日，桓武皇帝行幸高雄山，召來六宗七大寺之碩德善議、勝猷、奉基、寵忍、賢玉、安福、勤操、修圓、慈誥、玄耀、歲光、道證、光證、觀敏等十餘人，與最澄法師共作宗論，或一言而舌卷，不待二言三言，皆一同俯頭拱手。三論之二藏、三時、三轉法輪，法相之三時、五性，華嚴宗之四教、五教、根本枝末、六相、十玄，皆斷大綱。恰如大屋之棟梁摧折，十大德之慢幢一時俱倒。<br>　　爾時，天子大驚，同二十九日，敕使弘世、國道兩吏，再下詔七寺六宗，各各具申歸伏之狀。有狀云：「竊見天台玄疏者，總括釋迦一代之教，悉顯其趣，無所不通。獨逾諸宗，殊示一道。其中所說，甚深妙理，七箇大寺、六宗學生，昔所未聞，曾所未見。三論、法相，久年之諍，渙焉冰釋，昭然既明。猶如撥雲霧，而見三光矣。自聖德弘化以降，於今二百餘年之間，所講經論，其數多矣。彼此爭理，其疑未解，而此最妙圓宗，猶未闡揚，蓋以此間群生，未應圓味歟！伏惟聖朝，久受如來之付囑，深結純圓之機，一妙義理，始乃興顯，六宗學者，初悟至極。可謂此界含靈，而今而後，悉載妙圓之船，早得濟於彼岸......善議等，牽逢休運，乃閱奇詞，自非深期，何託聖世哉」。彼漢土嘉祥等集百餘人，禮天台大師為聖人；今，日本七寺、二百餘人，崇號傳教大師為聖人。佛滅後至二千餘年，兩國出現聖人二人，而傳教大師更將天台大師未弘之圓頓大戒建立於叡山，此豈非像法之末，法華經之廣宣流布耶？<br>　　答云：迦葉、阿難等未弘通之大法，至馬鳴、龍樹、提婆、天親等而弘通之事，已顯於前難。 又，龍樹、天親等流布所餘之大法，天台大師而予弘通之事，亦顯於前難。而天台智者大師未能弘通之圓頓大戒，由傳教大師予以建立之事，亦為顯然。但、所詮不審之事，佛雖說盡，佛滅後，迦葉、阿難、馬鳴、龍樹、無著、天親，乃至天台、傳教，猶未弘通之最大深密之正法，經文之面現前。而此深法，應於今末法之始五五百歲，廣宣流布於一閻浮提否，其事不審至極。<br>　　問云：是何秘法？願先聞其名，次聞其義。此事若實，莫非釋尊二度出世，上行菩薩重新涌出，懇急慈悲垂教。彼玄奘三藏，歷經六生，入月氏者十九年，所得以為法華一乘是方便教，小乘阿含經是真實教。不空三藏重返身毒，竟書稱壽量品之佛是阿彌陀佛。此等錯誤，是指東作西，誤以日為月，真不知勞其身，苦其心所為何來，所得何益？幸哉！我等生於末法，不走一步，功逾三祇，不必以身飼虎，便得無見頂相。<br>　　答云：此法門經文顯在，欲說不難。但欲聞此法門，得先知三大事。大海雖廣，不留屍骸；大地雖厚，不載逆子。佛法雖赦五逆、救不孝，但於誹謗一闡提、貌作持戒第一者，不予寬容。三災者，所謂念佛宗、禪宗與真言宗是也。第一念佛宗充滿日本國，已成四眾口戲。第二禪宗，三衣一之大慢比丘充滿四海，若為天下之領導。第三真言宗，彼等又遠過上述二宗，叡山、東寺、七寺、園城之或官主、或御室、或長吏、或檢校。彼之內侍所，神鏡雖成灰燼，卻依大日如來之寶印以為佛鏡。寶劍雖沈西海，卻拜五大尊，以為可斬國敵。縱劫石可磨，彼等頑固之信心不為所動也。縱大地顛覆，彼等亦不生疑心。<br>　　彼之天台大師痛責南北時，此宗尚未渡來漢土。此之傳教大師折伏六宗時，遺而未舉，因倖免於破折，反使坐大，進而掠失大法。再者，傳教大師之弟子、慈覺大師，提拔此宗，偷天換日，使叡山天台宗暗中一變為真言宗，誰人敢與為敵！更由於此種僻見之助，益使弘法大師之邪義無人指責。安然和尚雖對弘法稍加責難，亦僅及於分別法華、華嚴之次第，反使法華經淪於大日經之下，徒似世間之和事佬。<br>　　問云：此三宗之誤謬何在？<br>　　答云：淨土宗於齊代有名曇鸞法師者，本為三論宗人，見龍樹菩薩之十住毘婆沙論，而立難行道、易行道。其後有名道綽禪師者，唐代人，原講涅槃經，因見曇鸞法師移心淨土之著，乃棄涅槃經而歸淨土，立聖道、淨土二門。又道綽弟子，有名善導者，立雜行、正行。<br>　　入末法二百餘年，日本國、後鳥羽院御宇，有名法然者，勸說一切道俗云：「佛法以時機為本，法華經、大日經、天台、真言等之八宗、九宗，一代之大小、顯密、權實等之經宗等，是為上根上智之正像二千年之機。入末法，無論如何用功修行，不得其益。再者，彌陀念佛，若是與他宗混行，亦不能得其功而往生。此非一家之私言，龍樹菩薩、曇鸞法師稱念佛以外為『難行道』，道綽嫌之，謂為『未有一人得者』，善導定其為『千中無一』。此等既是他宗，當有不審也。然而，末代天台真言之智者中，有邁越慧心先德者乎？彼之往生要集有『顯密教法，非予出離死生之法』之說，又見三論之永觀亦有『往生十因』之著，是以須捨棄法華、真言等，而一心念佛，必能『十即十生、百即百生』」。<br>　　惑於此言，叡山、東寺、園城、七寺等，初尚有所爭論，然、往生要集序詞之文似有道理，終至顯真座主，竟亦淪為法然弟子。此外，縱有不願為法然弟子者，然彌陀念佛不似他佛，上口易學，多受其吸引，是以，日本國一同，隱然盡成法然法師之弟子。此五十年間，一天四海無有一人不成法然弟子。既全是法然弟子，日本國亦無一人不成謗法者矣！何謂也？譬如，有子千人，共殺其親一人，則千人都是五逆犯者，一人墮阿鼻，餘人何能不墮？結局，法然因流罪之怨，對科其身並其弟子之國主、山寺僧侶等報復，化作惡靈，入彼等之身，或使謀反，或作惡事，均為關東所滅。倖免之叡山、東寺等諸僧，受俗男、俗女之侮蔑，恰如猿猴之遭人戲弄，俘囚之為頑童欺侮。<br>　　禪宗又得此便，作持齋等之高貴相，惑人眼目，盡作僻義狂言，人不知其謬。禪宗號稱教外別傳，說釋尊於一切經外，悉以所悟，密傳迦葉，是以不知禪宗而習一切經者，如狗之齧雷、猿捕月影。此故，日本國中，不孝而受棄於父母者，無禮而受逐於主君者，或懶於學文之青年法師，浪蕩顛狂之娼女，其本性均與禪宗投合，故皆一同持齋，成為啃食全國百姓之蝗蟲。以至在天，則天眼發怒；在地，則地神震動。<br>　　真言宗更是上舉二災遠所不及之大僻見，於此述其大概。所謂大唐玄宗皇帝御宇，善無畏三藏、金剛智三藏、不空三藏，從月氏傳來大日經、金剛頂經、蘇悉地經。此三經之說相分明，尋其極理是，會二破二之一乘；論其相，僅印與真言耳，尚不及華嚴、般若三一相對之一乘，未達天台宗所說爾前之別圓，唯以藏通二教為其表。善無畏三藏自知，若將此經文照本宣揚，必將見嘲於華嚴、法相，失笑於天台宗。然由月支珍重持來之經，默爾置之，亦非本意。會天台宗中，有名一行禪師之僻人，乃就之，請聞漢土法門。　　一行阿闍梨受騙為述三論、法相、華嚴之大綱外，更告以天台宗之所立。善無畏於天竺即已耳聞天台宗，今知較其所想更為殊勝，自忖無能超越，乃詭語一行云：「貴僧是漢土之賢僧，天台宗雖是神妙之宗，今真言宗更勝於天台宗者，有印與真言」。一行為其所動，善無畏三藏乃更語之云：「如天台大師之作法華經疏，思作大日經疏以弘通真言，汝何不筆之耶」？一行答云：「其事不難也」。旋問：「但如何著筆，費思量也。天台宗非可輕易者也，各宗多欲與之抗爭，然一概不遂其願者，有一事也。即法華經之序分有名無量義經之一經，已將其前四十餘年諸經之門悉予杜塞。法華經之法師品、神力品，又將其後之諸經遮阻，而並肩諸經，則受逼於今說之文。若大日經於三說之中，應置於何地」？<br>　　爾時，善無畏三藏大肆巧辯云：「大日經有名住心品之一品，恰如無量義經，盡將四十餘年諸經掃拂，大日經之入漫陀羅已下諸品，於漢土雖分為法華經、大日經兩支，在天竺則祇是一經。釋迦佛向舍利弗、彌勒言，大日經名為法華經，棄印與真言，但祇說理。羅什三藏傳之，天台大師讀之。大日如來名法華經為大日經，說向金剛薩埵，此名大日經，我親見於天竺，而汝須為書之者，大日經與法華經如水之與乳，融為一味。若爾，大日經之於已今當三說，悉同於法華經，可盡下之。至於印與真言，莊嚴心法之一念三千，允為三密相應之秘法。論及三密相應，天台宗是意密。真言如剛猛將軍，披甲、橫箭、佩刀，而天台僅是意密，雖亦是威武將軍，無奈卻是赤手空拳」。一行阿闍梨如其所說書之。<br>　　漢土三百六十國，初無人識得此事，一度有勝劣之諍論，而善無畏等勢重，天台宗勢輕、且無如天台大師之智者，每日祇有坐受真言宗之攻擊而已。如是時間一久，真言誑惑之根深而不露。日本國、傳教大師渡漢土，傳來天台宗，便中，亦持來真言宗。天台宗授日本皇帝，真言宗教六宗大德習之。但於六宗與天台宗之勝劣，則早定於入唐已前。入唐已後，圓頓戒場之立或不立，持論不決，或以為敵多，戒場一事難期有成，或欲將折伏讓於末法之後日，故於皇帝之前未論及真言，亦未向弟子等明白宣示。但留有依憑集一卷秘書，乃記載七宗諸人歸順天台之文。此書之序，有破真言宗誑惑之一筆。<br>　　弘法大師同於延曆年中入唐，遇青龍寺惠果習真言宗，歸國後判一代勝劣，稱第一真言、第二華嚴、第三法華。此大師特別受世人尊重，但論及佛法，說來惶恐，也說得是特別疏陋。粗粗思量此事，渡得漢土，所習僅是真言事相之印與真言，於其義理，殆尚未及詳究，即返回日本，見天台宗之深為世間崇信，欲弘自重之真言宗，深知其難，乃借重早在日本國內所習之華嚴宗，稱其勝於法華經。然儘是說華嚴宗又恐無法取信於人，於是別出心裁，竟謂此是大日經、龍猛菩薩之菩提心論、善無畏等之實義，不惜作大妄語以助聲勢，而天台宗人亦未予深責。<br>　　問云：弘法大師之十住心論、秘藏寶鑰、二教論云：「如此乘乘，自乘得名，望後作戲論」，又云：「無明邊域，非明分位」，又云：「第四熟蘇味」，又云：「震旦人師等，諍盜醍醐，各名自宗」，此等之釋意如何？<br>　　答云：予驚於此釋，披閱一切經及大日之三部經等，對華嚴經、大日經，法華經是戲論，對六波羅蜜經是盜人，對守護經是無明邊域，此等於經文中一字一句俱無。此事雖是十分虛妄，然以其後，三、四百餘年間，日本國不少智者漫予信用，遂使人以為必有其理存焉。於此，且舉出彼等明顯之誤謬，以推見其餘之虛妄。<br>　　法華經之稱醍醐味，時在陳隋之代。而六波羅蜜經是唐朝中期，由般若三藏傳來。若六波羅蜜經之醍醐是在陳隋之世渡來，稱天台大師盜取真言之醍醐或猶有可能。此有旁例，日本德一稱：「天台大師，破深密經之三時教，詈其以三寸之舌，斷五尺之身」。傳教大師正其事云：「深密經傳自唐初玄奘，而天台是陳隋人，智者入滅後數年，深密經渡來。死後渡來之經，是如何破」？如此一責，德一無以為對，舌八裂而死。而弘法之惡口較彼為猶勝，華嚴之法藏、三論之嘉祥、法相之玄奘、天台等，乃至南北諸師、後漢已下之三藏、人師，均為彼一概指作盜人。<br>　　再者，法華經之稱醍醐，絕非天台等之私言。佛於涅槃經說法華經是醍醐，天親菩薩說法華經、涅槃經是醍醐，龍樹菩薩名法華經為妙藥。若說法華經為醍醐者是盜人，則釋迦、多寶、十方諸佛、龍樹、天親等，豈不都是盜人耶？弘法之門人等，乃至日本東寺之真言師，再是自家如何笨拙，有眼不辨黑白，亦須借他人之鏡以照見自禍。此外，書稱法華經為戲論之法，大日經、金剛頂經等確實經文果何在乎？縱令彼等經文或有所書法華經為戲論，然此得非譯者之誤乎？能不仔細思量耶？孔子九思一言，周公旦一沐三握髮、一食三吐餔，外道之書所載，學習無常之世間俗務，智者敬慎如是。何弘法所言之可鄙也！<br>　　斯等僻見之末流，有號彼傳法院本願之聖覺法師，於舍利講式云：「尊高者也，不二摩訶衍之佛。驢牛三身，不能扶車。秘奧者也，兩部漫陀羅之教。顯乘四法，不堪取履」。所稱顯乘四法，是法相、三論、華嚴、法華四宗之人；所稱驢牛三身，是法華、華嚴、般若、深密經教主之四佛。此等佛、僧，對真言師而言，是尚不足為聖覺弘法牧牛、拾履者也。<br>　　彼月氏之大慢婆羅門，生知博學，顯密二道，了然於胸；內外典籍，明如在掌。以至王臣俯首，萬人景仰，乃生大慢心，以世人尊崇之大自在天、婆籔天、那羅延天、大覺世尊之四聖作像，為其座之四足，而坐於其上說法。此恰如當前真言師，聚書釋迦佛等一切佛，於舉行灌頂時，充作「敷曼荼羅」者然。又如禪宗法師等云，本宗是踐佛頂之大法者然。<br>　　於時，有名賢愛論師之小僧出而欲予糾正，然王臣萬民不用其言，大慢遂使其弟子、檀那等捏造無量妄語，惡口打擲。賢愛不惜身命，繼續力加斥責，卻見怒於國王，使作對質。結果，大慢敗伏，王仰天伏地嘆曰：「朕親聞此事，乃知其為邪見，先王受其誑，豈得不已墮阿鼻地獄乎」！手執賢愛論師之足，悲淚交下。大慢本應論死，以賢愛之請，王令乘驢，遍行五竺謝罪。結果惡心彌盛，現身墮無間地獄。今世之真言與禪宗等，與此何異！<br>　　漢土之三階禪師云：「教主釋尊之法華經，是第一、第二階之正像法門也。為於末代，唯有我作之『普經』。今世，欲行法華經者，將墮十方大阿鼻獄，以不合末代之根機故也」。六時禮懺，四時坐禪，儼然活佛，人多尊之。一時弟子萬餘人，有小女以法華經責之，當坐失音，後化大蛇，專食檀那弟子並小女、童女等。今善導、法然等所倡「千中無一」之惡義，正是其儔。此等三大事流行既久，非欲賤之也，如不明斥，恐不免有惑而信之者矣！<br>　　逾此百千萬億倍，有難信之最大惡事在焉！慈覺大師是傳教大師第三弟子，上自一人，下及萬民，多以為彼更勝於乃師。此人究極真言宗與法華宗之實義，書其所得云，真言勝於法華經。於是叡山三千大眾、日本一州學者等，一同歸伏其義。弘法門人等，以為大師之說法華經劣於華嚴經，此是自我張揚，不免其辭稍過，今見慈覺大師之釋，可見真言宗之勝於法華經，其事一定也。日本國若立真言宗勝於法華經之義，叡山應為其強敵才是。今以慈覺故，三千人閉口，正如真言宗之所望。是以，慈覺大師允宜稱東寺第一之侶。<br>　　例如淨土宗、禪宗雖可弘於餘國，若在日本國無延曆寺許可，歷無邊劫，亦不得弘也。然有安然和尚者，叡山第一古德，著有教時諍論之文，判九宗勝劣，立第一真言宗、第二禪宗、第三天台法華宗、第四華嚴宗。以此大謬釋，遂使禪宗充滿日本國，殆瀕亡國。法然念佛宗之流行，馴使一國瀕於亡失之因緣，始自慧心往生要集之序，「師子身中之蟲而食師子」，佛記誠不虛也！<br>　　傳教大師於日本國十五年間，自學天台、真言等，生知妙悟，無師自通。然為欲除世間之不審而渡漢土，傳天台、真言二宗。時、漢土眾義紛歧，而大師心中了知法華勝於真言，於其所著中，略去真言宗之「宗」字，而書作天台宗之止觀、真言等。各年得度者設二人，令各修行十二年間。更於止觀院，講法華經、金光明經、仁王經，定為鎮護國家之三部，請奉宣旨，永代崇重，擬於日本國第一重寶之神璽、寶劍、內侍所。叡山第一座主義真和尚、第二座主圓澄大師，遵此義不渝。<br>　　第三之慈覺大師渡漢土，入唐十年之間，習研顯密二道之勝劣於八大德，又習天台宗於廣修、維蠲等，其內心以為真言宗勝於天台宗，我師傳教大師定是於此尚未詳究，渡漢土未久，故此法門不及深知歟。慈覺歸國後，於叡山東塔、止觀院之西，建大講堂，稱總持院，以金剛界之大日如來為本尊。此前，倣善無畏之疏大日經，作金剛頂經疏七卷、蘇悉地經疏七卷，合計十四卷。此疏肝心之釋云：「教有二種。一、顯示教，謂三乘教；世俗勝義，未圓融故。二、秘密教，謂一乘教；世俗勝義，一體融故。秘密教中，亦有二種。一、理秘密教，諸華嚴、般若、維摩、法華、涅槃等；但說世俗勝義不二，未說真言密印事故。二、事理俱密教，謂大日經、金剛頂經、蘇悉地經等；亦說世俗勝義不二，亦說真言密印事故」。<br>　　釋意謂，定法華經與真言三部之勝劣，真言三部經與法華經所詮理同，一念三千之法門也。然、法華經於密印及真言等事法，缺而不具。法華經為理秘密，真言三部經、事理俱密，相差天地雲泥。又謂此釋非出私意，而係師善無畏三藏疏大日經義心以為之者。而於二宗勝劣猶有不審者乎？又或為釋他人之疑者乎？<br>　　大師 慈覺也傳云：「大師造二經疏，成功已畢，心中獨謂：『此疏通佛意否？若不通佛意，不流傳於世』！乃安置佛像前，七日七夜，翹企深誠，勤修祈請。至五日五更夢，當于正午，仰見日輪，而以弓射之，其箭中日輪，日輪即轉動。夢醒之後，深悟通達佛意，可傳於後世」。<br>　　慈覺大師於本朝習究傳教、弘法兩家，於異朝從八大德，並南天之寶月三藏等，十年間，極修最大事之秘法後，造二經之疏畢，再祈請本尊，驚知其智慧之矢，已射中中道之日輪，歡喜之餘，奏聞仁明天皇宣旨，易天台座主為真言官主，並立真言鎮護國家之三部經。至今四百餘年間，碩學多如稻麻，渴仰者如竹葦。以至桓武、傳教等，於日本國所建立之寺塔，不留一宇，盡成真言之寺；公家、武家亦均奉真言為師，任其為官以管寺。佛事之木畫開眼供養，八宗一同以大日佛眼之印、真言行之。<br>　　疑云：言法華經勝於真言之人，於慈覺此釋如何？可用之歟？抑須捨之歟？<br>　　答云：佛定未來云：「依法不依人」。龍樹菩薩云：「依修多羅白論，不依修多羅黑論」。天台云：「復與修多羅合者，錄而用之。無文無義，不可信受」。傳教大師云：「依憑佛說，莫信口傳」。應如此等經、論、釋之所示，不可以夢為本也。欲究法華經與大日經之勝劣，須以明白直接說示之經論為依據，此為最要緊事。須印、真言為木畫佛像開眼之事，此是烏有之說。未有真言已前，不曾有木畫開眼？天竺、漢土、日本，真言宗已前，木畫之像，世傳或有能行、或有說法、或有言問。自以印與真言為佛供養已來，一切利生喪失，此事已成日常論談。僅就此事而言，日蓮證據分明，不待旁引，但就慈覺大師之釋文一索可知。<br>　　問云：如何可信？<br>　　答云：此夢之根源是由於其認定真言勝於法華經。此夢倘是吉夢，則如慈覺大師所造說真言為勝矣！但射日輪之夢，果得為吉夢耶？內典五千七千餘卷、外典三千餘卷中，有以射日為吉夢者之證據何在？此容稍加申述。<br>　　昔、阿闍世王夢見月自天墜，問於耆婆大臣。大臣答云：「佛當入滅」。須拔多羅夢見日自天墜，而自語云：「佛入滅也」。修羅與帝釋大戰時，先射日月。夏桀、殷紂是有名惡王，常射日，身滅國亡。摩耶夫人夢孕日而生悉達太子，是故，佛幼名日種。名日本國者，以天照太神居於日天故也。以此可知彼之夢射日，是射天照太神、傳教大師、釋迦佛、法華經也。其所造二部之疏，特是其矢耳！<br>　　日蓮誠屬愚癡，不識經論。但以此夢斷言真言勝於法華經之人，其今生必遭國亡家破，其後世之必墮阿鼻地獄之一事，則知之讅矣！於今，現證更是顯然。日本國與蒙古之戰役，一切若由真言師禱祝日本得勝，則真言之應崇重，人得知之矣！然、承久之戰，許由諸真言師祈禱降伏權大夫北條義時，結果適得其反，朝廷戰敗，後鳥羽院流於隱岐，其子、土御門天皇，流於佐渡諸島。宛如野干之以善鳴而致殺，「還著於本人」之經文不爽絲毫，叡山三千人一同受攻於鎌倉，盡成所從。<br>　　而今鎌倉世盛之故，東寺、天台、園城、七寺之真言師等，與忘本之法華宗謗法之徒，齊下關東，彎躬屈膝，取媚於武士。於是，或為諸寺、諸山之別當，或為長吏。彼輩也，以昔使朝廷滅亡之惡法，祈禱國土安穩，今將軍及其所從武士以下，在其以為國土將得安穩之際，竟用滅失法華經之大禍僧，國必亡矣！<br>　　思及亡國之哀、亡身之痛，須顧不得身命，必張顯此事矣！國主持政，若以此言為怪，宜應有所尋問，然卻反其道而行，徒讒言之是用，屢加迫害。而守護法華經之梵天、帝釋、日月、四天、地神等，往昔對於謗法雖心所不許，然無人知曉，如獨子行惡，置而未究，時或佯作不知，時或稍作指摘。今則任其信用謗法，已是不可思議，更對可貴可稀之諫曉之人嫉之如仇，非祇一日、二日、一月、二月、一年、二年，已及數年矣！較彼不輕菩薩所值杖木之難、覺德比丘之遭殺害，有過之矣！<br>　　而其間，梵釋之二王、日月、四天、眾星、地神等，雖現種種威怒，數數警戒，而迫害反見更盛。於是出於天意，命於鄰國聖人大兵壓境、大鬼神入國誑惑人心，而生自界叛逆。論其吉凶，徵兆既大，難必多，乃道理之常。佛滅後二千二百三十餘年間，從未出現之大彗星、從未發生之大地震，亦俱出現。漢土、日本，智慧出眾、才能優異之聖人雖亦多有之矣，然似日蓮之為擁護法華經而於國土樹立眾多強敵者，無之矣！先就眼前論之，須知日蓮乃是閻浮提第一之人。<br>　　佛法傳來日本七百餘年，一切經有五千七千，宗有八宗十宗，智人多如稻麻，弘通茂似竹葦。然而說佛祇有阿彌陀佛，諸佛名號祇有彌陀名號廣為人知。弘通此名號者，慧心著往生要集，日本國人三分有一，一同成為彌陀念佛者。永觀作十因與往生講式，扶桑三分之二，一同成為念佛者。法然著選擇集，本朝一同盡歸念佛者。以是，今之稱唱彌陀名號之人眾，非屬一人之弟子。此念佛乃是雙觀經、觀經、阿彌陀經之題名，權大乘經題目之廣宣流布，莫非實大乘經題目流布之序耶？有心者宜於此察知焉！權經既流布，實經必流布；權經題目既流布，實經題目亦必流布。<br>　　由欽明以至今上，七百餘年間，我唱並勸人唱南無妙法蓮華經之智人，未聞未見也。日出則星隱，賢王興世則愚王滅跡，實經流布則權經聲歇。智人興唱南無妙法蓮華經，則愚人應之，當如影之隨身、聲之迴響。日蓮為日本第一之法華經行者，敢云無可置疑。以此推知，即漢土、月支、一閻浮提內，堪與比肩者亦併無之矣！<br>　　問云：正嘉大地震、文永大彗星以何緣由出現？<br>　　答云：天台云：「智人知起，蛇自識蛇」。<br>　　問云：其意若何？　　答云：上行菩薩之自大地出現，彌勒菩薩、文殊師利菩薩、觀世音菩薩、藥王菩薩等，已斷四十一品無明諸人，猶未斷元品無明，仍稱愚人，不知壽量品之南無妙法蓮華經將於末法流布，故而召出此菩薩之一事。<br>　　問云：日本、漢土、月支之中，可有知識此事之人耶？<br>　　答云：斷盡見思，盡四十一品無明之大菩薩猶未知此事，何況未斷一毫之惑者，焉知此事！<br>　　問云：若無智人，何能對治？例如不知病之所起而治病，病人必死。不知此災根源之諸人，若使祈禱，必致國亡無疑。可哀、可哀！<br>　　答云：蛇知七日之內大雨，烏知年中吉凶，此則大龍部屬，或久學所致。日蓮凡夫，雖不得與知此事，然可略為汝等諭之也。彼周平王時，有禿而裸者出現，名辛有，卜云：「百年之內，世亡」。同幽王時，山川崩潰，大地震動，有名白陽者勘之云：「十二年之內，大王將有事」。今之大地震、大彗星等是國王之惡日蓮，而以亡國法之禪宗、念佛者、真言師為侶之故，遂邀天怒以降災難。<br>　　問云：以何信此？<br>　　答云：最勝王經云：「由愛敬惡人，治罰善人故，星宿及風雨，皆不以時行」。依此經文，此國有惡人，王臣歸依之事無疑矣！又、此國有智人受國主憎嫉之事，亦復有之無疑。又云：「三十三天眾，咸生忿怒心，變怪流星墮，二日俱時出，他方怨賊來，國人遭喪亂」。天災、地變，此國既有之矣！他國侵逼、三十三天之震怒，其必有也，又何能疑？仁王經云：「諸惡比丘，多求名利，於國王、太子、王子前，自說破佛法因緣、破國因緣。其王不別，信聽此語」，又云：「日月失度，時節反逆，或赤日出，黑日出，二三四五日出，或日蝕無光，或日輪一重、二三四五重輪現」。<br>　　文之意，謂惡比丘等充滿國中，誑惑國王、太子、王子等，說破佛法、破國之因緣，其國王等受此人誑惑，而竟以為其法正是持佛法因緣，持國因緣，採納其言而行，乃至日月變異、大風、大雨、大火等發生。其次由親類為內賊，興大兵亂，盡滅己族。其後，他國入侵，或自殺、或生俘、或作降人，此等悉因佛法毀滅而至亡國。<br>　　守護經云：「彼釋迦牟尼如來，所有教法，一切天魔、外道、惡人、五通神仙，皆不破壞，乃至少分。而此名相、諸惡沙門，皆悉毀滅，令無有餘。如須彌山，假使盡於，三千界中，草木為薪，長時焚燒，一毫無損。若劫火起，火從內生，須臾燒滅，無餘灰燼」。蓮華面經云：「佛告阿難：譬如師子命終，若空若地，若水若陸，所有眾生，不敢食師子身肉。唯師子自生諸蟲，自食師子之肉。阿難！我之佛法，非餘能壞。是我法中，諸惡比丘，破我三大阿僧祇劫，積行勤苦，所集佛法」。<br>　　經文之意是，過去迦葉佛，以釋迦如來末法事，語於訖哩枳王云，若言釋迦如來之佛法，何人能滅之？如大族王之燒燬五天堂舍，殺盡十六大國僧尼，漢土之武宗皇帝消滅九國寺塔四千六百餘所，勒令僧尼二十六萬五百人還俗等之大惡人，不能消滅釋迦佛法；身纏三衣、頸懸一、胸藏八萬法藏、口誦十二部經之僧侶，能滅彼佛法也。　　譬如須彌山是金山，以三千大千世界之草木，集聚充滿四天六欲，一年、二年、百千萬億年間燒之，不能損其一分。而劫火來時，從須彌之根，出豆許之火，不僅燒盡須彌山，更將燒盡三千大千世界。若如佛記，十宗、八宗、內典之僧等，將不燒盡佛教之須彌山乎？小乘之俱舍、成實、律僧等，其嫉視大乘之胸中瞋恚是火也。真言之善無畏、禪宗之三階等、淨土宗之善導等，是出自佛教師子身中之蝗蟲比丘也。<br>　　傳教大師書指三論、法相、華嚴等日本碩德等為六蟲，日蓮名真言、禪宗、淨土等元祖為三蟲。又，天台宗之慈覺、安然、慧心等，是法華經、傳教大師之師子身中之三蟲也。<br>　　糾明此等大謗法之根源者是日蓮，加以敵視迫害者，天神不佑、地祇生怒，必有災變大興。是以須知所說，是閻浮提第一之大事，必有最第一之瑞相現於此。哀哉、痛哉！日本國人皆墮無間大城。悅哉、樂哉！不肖之身，此番得於心田植下佛種。<br>　　現時請看！大蒙古國若浮數萬艘兵船來攻日本，上自一人，下及萬民，盡棄一切佛寺、一切神社，不將齊聲共唱南無妙法蓮華經、南無妙法蓮華經，合掌呼叫：「救我、救我！日蓮聖人、日蓮聖人」耶？例如月支大族王之合掌求赦於幻日王，日本平宗盛之向梶原景時致敬。<br>　　大慢者制於敵，此理也。彼輕毀大慢之比丘等，其始雖以杖木毆打不輕菩薩，其後則合掌而悔其失。提婆達多使釋尊之佛身出血，臨終之時仍唱「南無」，若能唱及「佛」字，則可免墮地獄，以罪業深重但唱得「南無」，不及「佛」字。今、日本國之高僧等，雖亦欲唱南無日蓮聖人，殆亦僅及南無而止乎？可憫、可憫！　　外典曰：「知未萌云聖人」。內典云：「知三世云聖人」。余有三度高名。其一，於昔、文應元年太歲庚申七月十六日，以立正安國論奏於最明寺大人，其時曾語於宿屋居士云：「須棄禪宗與念佛宗，若此事不見用，此一門將有事，而受攻於他國乎」！<br>　　其二，昔、文永八年九月十二日申時，向平左衛門尉云：「日蓮是日本國之棟梁也。殺予，是倒日本國之梁柱也。現將有自界叛逆難，一族相殘；及至他國侵逼難，則此國人眾不僅將遭他國打殺，更多有為生虜者矣！建長寺、壽福寺、極樂寺、大佛、長樂寺等一切念佛者、禪僧等之寺塔須盡燒毀，彼等謗法者須付由比之濱斬首也。若不然者，日本國其必亡乎」！<br>　　其三，去年文　永十一年四月八日，語於左衛門尉云：「生於王地，身隨心不隨。念佛之無間獄、禪之天魔所為，無可疑也。而真言宗之為此國土大禍，有更甚焉！祈禱降伏大蒙古事，不可宣付真言師。此等大事若付真言師祈禱，此國將更加速滅亡矣」。至此，賴綱問曰：「何時來犯」？余答云：「經文雖不見何時，觀彼天之氣色，怒意殊盛，想時機危急，恐將不踰今年」。<br>　　此三大事非日蓮自說，實乃釋迦如來之佛智進入我身乎？不禁喜悅充盈我身。所謂法華經一念三千之重要法門，正是此也。經云：「所謂諸法，如是相」者，究是何事？十如是之始之「相如是」，是第一大事，佛乃出世。「智人知起，蛇自識蛇」者，此之謂也。匯眾流而成大海，聚微塵以為須彌山。日蓮之始信法華經於日本國，如一渧、一微塵。得二人、三人、十人、百千萬億人，齊來唱傳法華經時，是妙覺之須彌山、大涅槃之大海，終可得成就者矣！成佛之道，此外更無求處。　　問云：第二之文永八年九月十二日蒙罪之時，如何得知損我者終將招致自他之戰禍也？<br>　　答云：大集經五十云：「若復有諸，剎利國王，作諸非法，惱亂世尊，聲聞弟子，若以毀罵，刀杖打斫，及奪衣，種種資具，若他給施，作留難者，我等令彼，自然卒起，他方怨敵，及自國土，亦令兵起，病疫飢饉，非時風雨，鬥諍言訟譏謗。又令其王，不久復當，亡失己國」。<br>　　夫諸經有關經文亦夥矣，而以此經文當身合時猶為可貴，故引而道之。此經文中所稱「我等」乃梵王、帝釋、第六天魔王、日月、四天等三界一切天龍等之謂也。此等之上主，詣於佛前誓云，佛滅後，正法、像法、末代中，行正法者，若為邪法比丘等訴之於國主，王之側近、王之心腹，以為既係我尊崇者之所言，不辨是非，盡情予智人以百般侮辱，則不問其故，其國俄而出現大兵亂，其後受攻於他國，國主身亡，其國亦滅云。<br>　　撓則痛，不撓則癢者，此之謂也！予身今生無何大咎，但為報家國之恩，思所以救國，遂不得不言。未見採用誠為遺憾，竟又遭傳喚，自予懷中取出法華經第五卷，痛加毆打，終則被捕，遊街示眾，其時乃放聲而曰：「日月高居在天，日蓮遭此大難，何今竟不代受之？其一是以日蓮不為法華經行者耶！則當立改邪見。若日蓮是法華經行者，則須立有所顯，以警國人也！若不然者，則今之日月等，是誑騙釋迦、多寶、十方諸佛之大妄語者矣！是較提婆之虛誑罪、俱伽利之大妄語，猶勝百千萬億倍之大妄語天矣」！如此作聲，忽然出來者，自界叛逆難也。於是，以致國土大亂。我身原是不足道之凡夫，然以持得法華經，若言其分際，可說當世日本第一之大人也。<br>　　問云：慢煩惱有七慢、九慢、八慢，汝之大慢，踰於佛教所明之大慢百千萬億倍矣！彼之德光論師不禮彌勒菩薩，大慢婆羅門以四聖為座，大天為凡夫而僭稱阿羅漢，無垢論師自謂五天第一，此等皆是墮阿鼻無間之罪人也。汝何得自稱一閻浮提第一之智人，而獨免於墮地獄耶？可怖、可怖！<br>　　答云：汝其識得七慢、九慢、八慢等耶？大覺世尊稱三界第一，一切外道指說，現今、天即降罰，大地破裂將沒其身云。日本國七寺、三百餘人云，最澄法師是大天之蘇生、鐵腹之再誕乎？而天未降罰，反守護左右；地未裂陷，堅如金剛。傳教大師建立叡山，為一切眾生之眼目，終局，七大寺降為弟子，諸國作檀那。是以，真實為殊勝，而稱殊勝者雖似慢，乃成大功德者也。傳教大師云：「天台法華宗勝諸宗者，據所依經故。不自讚毀他」。法華經第七云：「眾山之中，須彌山為第一。此法華經，亦復如是。於諸經中，最為其上」。此經文是謂，已說之華嚴、般若、大日經等，今說之無量義經，當說之涅槃經等五千、七千、月支、龍宮、四王天、忉利天、日月中之一切經，盡十方界之諸經，如土山、黑山、小鐵圍山、大鐵圍山。傳於日本國之法華經，乃如須彌山。<br>　　又云：「有能受持，是經典者，亦復如是。於一切眾生中，亦為第一」。以此經文案之，是說諸持華嚴經之普賢菩薩、解脫月菩薩等、龍樹菩薩、馬鳴菩薩、法藏大師、清涼國師、則天皇后、審祥大德、良辨僧正、聖武天皇，持深密般若經之勝義生菩薩、須菩提尊者、嘉祥大師、玄奘三藏、太宗、高宗、觀勒、道昭、孝德天皇，持真言宗大日經之金剛薩埵、龍猛菩薩、龍智菩薩、印生王、善無畏三藏、金剛智三藏、不空三藏、玄宗、代宗、惠果、弘法大師、慈覺大師，持涅槃經之迦葉童子菩薩、五十二類、曇無懺三藏、光宅寺之法雲、南三北七之十師等，末代惡世之凡夫雖是未持一戒，為人思如一闡提，然依照經文，堅信勝過已今當之法華經以外，別無成佛之道；甚者，彼等或竟無一分之解，然猶勝於前舉之大聖等，百千萬億倍之經文也。<br>　　彼等諸人，有者是暫導人入於彼經，而後使轉向法華經者。有者執著於彼經，而終不入法華經者。有者不祇逗留於彼經，更因深為執著，而說法華經劣於彼經者。是以，今法華經行者須得之於心者，譬如「一切川流江河，諸水之中，海為第一，持法華經者，亦復如是。又如眾星之中，月天子最為第一，持法華經者，亦復如是」等，須有得於心。當世日本國之智人等、如眾星，日蓮、如滿月。<br>　　問云：昔亦曾有人得為此說者耶？<br>　　答云：傳教大師云：「當知，他宗所依經，未最為第一，其能持經者，亦未為第一。天台法華宗所持經，最為第一故，能持法華者，亦眾生中第一。已據佛說，豈自歎哉」。<br>　　夫虻蠅附驥尾，一日飛千里；匹夫隨輪王，須臾歷四天下，無人可疑難。「豈自歎哉」之釋，須銘於肝。若爾如經，持法華經之人勝於梵王，超邁帝釋，驅修羅可負須彌山，役龍神可乾大海。傳教大師云：「讚者福積安明，謗者罪開無間」。法華經云：「見有讀誦、書持經者，輕賤憎嫉，而懷結恨......其人命終，入阿鼻獄」。教主釋尊之金言若是實在，多寶佛之證明倘非虛構，十方諸佛之舌相苟為一定，則今、日本國一切眾生墮無間地獄之事尚有何疑耶！<br>　　法華經第八卷云：「若於後世，受持讀誦，是經典者......所願不虛，亦於現世，得其福報」，又云：「若有供養、讚歎之者，當於今世，得現果報」。此二文中有「亦於現世，得其福報」八字，及「當於今世，得現果報」八字，此十六字如是空文，日蓮今生無大果報，則如來金言將同於提婆之虛言，多寶之證明無異於俱伽利之妄語。謗法之一切眾生亦不墮阿鼻地獄，三世諸佛又何必有乎？是以，我弟子等可試如法華經所說，不惜身命修行，此度且試佛法也。南無妙法蓮華經、南無妙法蓮華經。<br>　　蓋此法華經文有：「我不愛身命，但惜無上道」。涅槃經云：「譬如王使，善能談論，巧於方便，奉命他國，寧喪身命，終不匿王，所說言教。智者亦爾，於凡夫中，不惜身命，要必宣說，大乘方等，如來秘藏，一切眾生，皆有佛性」。是何等事非至捨棄身命不可者耶？願聞其委細。<br>　　答云：予初心時之存念，傳教、弘法、慈覺、智證等之奉敕宣渡漢土之事，應可當於我不愛身命者歟？玄奘三藏由漢土入月氏，六生之間，危及身命此等事歟？雪山童子求半偈而投身，藥王菩薩於七萬二千歲間燒臂之事，應可當之者歟？思索之間，校於經文，此等又皆不是。經文所稱之我不愛身命，見是上舉三類敵人，彼等以罵詈、刀杖相加，危及身命。又、涅槃經有寧喪身命等之文，其下之經文云：「有一闡提，作羅漢像，住於空處，誹謗方等經典。諸凡夫人，見已皆謂：真阿羅漢，是大菩薩」。彼法華經之文，說第三之敵人云：「或有阿練若，納衣在空閑......為世所恭敬，如六通羅漢」。般泥洹經云：「有似阿羅漢一闡提，而行惡業」。<br>　　此等經文是說，較彼惡王、惡臣，較彼外道、魔王，較彼破戒僧侶，持戒有智之大僧中，乃有大謗法之人也，是名正法強敵。是以，妙樂大師釋云：「第三最甚，以後後者，轉難識故」。法華經第五卷云：「此法華經，諸佛如來，秘密之藏。於諸經中，最在其上」。此經文有「最在其上」四字，是以，若依照經文，須說法華經是在一切經頂上者，才是法華經行者歟。然而受得國王尊重之人大有人在，彼等舉諸經，謂較法華經更為優勝，待與辯論時，彼等有王臣之歸依，法華經行者一介貧僧，舉國賤之、嫉之。此際倘如不輕菩薩、賢愛論師之強作破折，必危及於身命矣！此宜舉為第一之大事也。<br>　　此事今見於日蓮之身，以余之分際，自得直指弘法大師、慈覺大師、善無畏三藏、金剛智三藏、不空三藏等，是法華經之強敵，經文若實，彼等必墮無間地獄無疑，如此破折實是至難。裸身入大火，尚易為也；隻手擲須彌山，尚易為也；負大石而渡大海，尚易為也。於日本國立此法門，允為至難之大事也！<br>　　靈山淨土之教主釋尊、寶淨世界之多寶佛、十方分身諸佛、地涌千界之菩薩等，梵釋、日月、四天等，若不冥護顯扶，其能得一時一日之安穩耶！"
		},
		{
			"_id": "345",
			"name": "覆上野女居士書其一",
			"context":
				"覆上野女居士書其一<br>（上野尼御前御返事）<br>別名：聖人御書<br>　　清酒一筒、酒壺十箇、十字蒸餅百枚、飴一桶二升、柑子一籠、串柿十條，一併拜領。<br>　　來信云：「春之始，喜如花開，圓滿如月」。<br>　　故五郎之事，未能忘懷。花落欲再開，草枯復萌芽，何故五郎之不為歸來耶？倘得如無常花草之歸來，雖非人麻呂，亦將長不離花；雖非受拴之馬，亦願與青草廝守。<br>　　經文有說「子為敵」者，此亦有其所以歟。梟鳥食母，破鏡害父。安祿山為其子安慶緒所殺，義朝之武士殺父源為義。此是云「子為敵」經文之所以也。<br>　　又有云「子為財」之經文，妙莊嚴王一生之後，須是墮無間大城之地獄者，得淨藏太子之救，不僅免於大地獄之苦，更成娑羅樹王佛。有稱青提女之女人，因慳貪之咎，墮餓鬼道，受子目連之助，出餓鬼道，是以「子為財」之經文，無所違也。<br>　　故五郎十六歲，心地容貌，勝於常人。且男兒才能齊備，非祇萬人羨美，更隨順親心，如水之依器，影之隨身。居家倚之如柱，行路恃之如杖。箱之財，是為此子；使之僕，亦是為此子。我死後，得荷往山墳，於願已足，他何所求。不圖竟先往矣！奈何、奈何！夢耶、幻耶？覺乎、醒乎？思之而不應，不覺年換。待之將至何時，若有地可相逢，但有訊息，身雖無翼，天亦欲登；渡雖無舟，唐土必往。若聞得是在大地之底，何能不思掘地以尋哉！<br>　　相逢亦有平易之途，何不請釋迦佛為使，趣往靈山淨土為一晤面乎？「若有聞法者，無一不成佛」云者，指大地雖或有偏，日月雖或墮地，潮水雖或無漲落，花雖或不結實於夏，唱奉南無妙法蓮華經之女人，其所思之子，無有不能會面之事，是為此說也。須是急急，益勤唱題、益勤唱題也。恐恐謹言。<br>　　正月十三日　　　　　　　　　　　　　　日　　蓮　花押<br>　　　覆上野女居士"
		},
		{
			"_id": "346",
			"name": "覆上野書其二十",
			"context":
				"覆上野書其二十<br>（上野殿御返事）<br>弘安四年三月　六十歲作<br>別名：法華經難信事　　<br>　　里芋一袋，敬收。<br>　　又、神主之下有乳鹽馬一匹，及馬夫一人。<br>　　故五郎之事，雖悲悼之情猶新，而汝之來訪，恍已是遠昔。世間構怨法華經之事，今也猶未見斷絕。此後雖難料將有何事發生，然汝忍耐及今之諸事，誠不敢思其為真實。佛說：「入火雖有不燒者，入大水雖有不濡者，大山雖飛空，大海雖昇天，入於末代惡世，須臾間信法華經之事則難」。<br>　　徽宗皇帝為漢土之主，受虜於蒙古國。隱岐法王為日本國之主，受責於右京權大夫，逐放荒島而死。彼等若是因法華經之故，必得即身成佛歟！以些微之事，身敗命亡者有之，然為法華經之故，願被無辜之罪者，鮮有其人！君以身試之矣。可貴、可貴！恐恐謹言。<br>　　弘安四年三月十八日　　　　　　　　　　日　　蓮　花押<br>　　　覆上野大人"
		},
		{
			"_id": "347",
			"name": "覆南條書其七",
			"context":
				"覆南條書其七<br>（南條殿御返事）<br>弘安四年九月　六十歲作<br>別名：法妙人貴事　　　<br>　　來使之言，敬聞之矣。尊恙不輕，望急為療治而來此相晤也。<br>　　鹽一馱、大豆一袋、雞冠菜一袋、酒一筒，敬領。自上野國，君返宅後，迄未再晤，正思念間，承送來諸物，並附得音信，厚意難於盡述。<br>　　今為言者，雖似新事，德勝童子以土餅奉佛，生作阿育大王，大體管領南閻浮提。土餅雖微不足道，然佛德偉大，遂得如斯大果報。而釋迦佛言：「雖以無量珍寶，於億劫之間供養於我，而一日供養末代法華經行者之功德，勝此百千萬億倍」。君於數年之間，誠心供養法華經行者，是至為尊貴之信心，定必如金言，後世得生往靈山淨土之尊嚴果報哉！<br>　　其上，離人境而處此深山，東西南北，遠離人里。如是僻野幽窟，教主釋尊於靈鷲山相傳之一大事秘法，日蓮之肉團胸中秘隱而持之矣。是以，日蓮胸間是諸佛入定之處，舌上是轉法輪之所，喉是誕生之處，口中是正覺之砌。如是不思議之法華經行者住處，何得有劣於靈山淨土乎？<br>　　「法妙故人貴，人貴故處尊」者，此之謂矣。神力品云：「若於林中，若於樹下，若於僧坊......而般涅槃」。望見此砌之輩，無始之罪障，當下消滅，三業之惡，轉成三德。彼臨中天竺無熱池之惱者，心中熱氣除愈，其願充滿之事，如清涼池之言，彼也此也，場所雖或有異，其意何得有不同乎？<br>　　彼月氏有靈鷲山，本朝是此身延嶺。參詣久斷，望急急來臨。延佇待之。難於盡言之厚志哉、厚志哉！<br>　　弘安四年九月十一日　　　　　　　　　　日　　蓮　花押<br>　　　覆南條大人<br>"
		},
		{
			"_id": "348",
			"name": "覆上野書其二十一",
			"context":
				"覆上野書其二十一<br>（上野殿御返事）<br>弘安四年九月　六十歲作<br>別名：時國相應御書　　<br>　　里芋一馱、牛蒡一包、蘿蔔六條。芋如石，牛蒡如大牛之角，蘿蔔如大佛堂之大釘，味如忉利天之甘露。<br>　　有以石易金之國，亦有以土換米之國。有持千金而餓死者，此劣於只得飯一包為食者矣。經云：「飢世米貴」。一切事依國依時，佛法可辨此道理耳。容另申之。恐恐謹言。<br>　　弘安四年九月二十日　　　　　　　　　　日　　蓮　花押<br>　　　覆上野大人"
		},
		{
			"_id": "349",
			"name": "覆上野女居士書其二",
			"context":
				"覆上野女居士書其二<br>（上野尼御前御返事）<br><br>別名：烏龍遺龍事<br>　　白米一馱、洗芋一袋收到，唱奉南無妙法蓮華經畢。<br>　　妙法蓮華經譬於蓮。天上有摩訶曼陀羅華，人間有櫻花，此等誠是高貴之花，然佛未取之以譬法華經。於一切花中，佛取蓮以譬法華經者，有其故焉。或云前花後者，花開於前，結於後。或云前後花，結於前，花開在後。或一花多，或多花一，或無花有，種種有異。而蓮華之花，與花同時。<br>　　一切經所說功德，是先作善根後成佛，是故不定也。法華經說，手執，手即成佛；口唱，其口即佛。譬天月出於東山，即時水中浮現有影；又如音與響之同時也。故、經云：「若有聞法者，無一不成佛」。文意是謂，持此經之人，百人即百人，千人即千人，無有一人闕遺，皆得成佛也。<br>　　見得來函，上書女居士之慈父、故松野六郎左衛門居士之忌日。又云：「子息既多，孝養遂有別，然若非法華經，則謗法難免歟」。釋迦佛金口說：「世尊法久後，要當說真實」，多寶之證明云：「妙法蓮華經，皆是真實」，經示十方諸佛之誓云：「舌相達梵天」。<br>　　由此，渡未申 西南之大海，其處有國，名漢土。彼國或有信佛不用神之人，或亦有信神不用佛之人。或日本國其始也，亦如是者歟。　　彼國有名烏龍之書法家，稱漢土第一高手，例如日本國之道風、行成等。此人厭忌佛法，立願不寫佛經，得重病，死期到來，臨終遺言誡子云：「汝為我子，繼我之跡，且又勝於我之書法，縱有任何惡緣，不可書寫法華經也」。然後五根出血如泉涌，舌裂為八，身碎分散十方。然其一類人眾，既不知三惡道，亦不識其為墮地獄之先相也。<br>　　其子名遺龍，繼稱漢土第一之書家，遵父之意，立願不書寫法華經。<br>　　其時，有大王名司馬氏，深信佛法，尤為景仰法華經，欲得其國手書寫法華經以為持經，因詔遺龍。遺龍言有父之遺言在，謝請免之。大王不得已，召來他手寫得一經畢，然、王心不悅。遂再召遺龍云：「以汝親遺言，朕不枉使寫經，但八卷題目，須遵敕寫來」。<br>　　一再請辭，王怒云：「汝父乃我之臣，因畏不孝而拒書題目，有違敕之科」。敕命再三而嚴峻，雖是不孝，為免眼前之責，遂書法華經之外題，以奉於王。歸家後，向父墓血淚啼泣申訴，因天子重責，而違亡父之遺言，書得法華經之外題。<br>　　自歎難免於不孝之責，三日不離父墓，斷食，命既危殆。第三日寅時，命絕一縷如夢。見虛空有一天人，宛如帝釋天之繪。無量眷屬，充滿天地。<br>　　於此，遺龍問云：「是何許人耶」？<br>　　答云：「我是汝父烏龍也！我在人間時，執著外典，仇於佛法，尤以為敵法華經之故，而墮無間。每日拔舌數百度，或死或生，仰天伏地，歎願無效。思往告人間，又不得其便。汝作我子，道我遺言時，其言化炎，還責我身；其言如劍，自天如雨下以刺我。汝之不孝至極，然是不違我之遺言，故我是受『自業自得果』，豈能怨人？如是思念之際，有金色之佛一體，出現無間地獄而說：『假使遍法界，斷善諸眾生，一聞法華經，決定成菩提』。<br>　　此佛一入無間地獄，恰如大水之灑向大火，熱苦稍止。我合掌問是何佛，佛答云：『我是汝子遺龍今所書法華經題目，六十四字內之妙之一字也』。八卷題目之八八六十四佛，成六十四滿月，照得無間地獄『大闇即大明』，無間地獄是『當位即妙，不改本位』，而成常寂光之都。我及諸罪人，皆成蓮上佛，只今欲前往都率內院，先來告汝也」。<br>　　遺龍云：「我之手書，何得為父之助耶？且非我本意也，是何故、是何故乎」？　<br>　　父答云：「汝何淺陋哉！汝之手，我之手也。汝之身，我之身也。汝所書之字，是我所書之字。汝心雖未信，手書之故，既可得助。譬如小兒放火，雖無其心，火實燒物。法華經亦如是。雖非本意，誠為信者，必得作佛。又知其義，勿可為謗。但為在家者，所作謗言雖有大罪，懺悔易滅」。<br>　　此事言之於大王。大王言：「我願既已有驗」，遺龍更霑朝恩，舉國亦更篤信此經。<br>　　然、故五郎及居士大人，為女居士之父、之子，女居士是彼居士大人之女也。今居士大人非正往都率內院者耶？此信請伯耆代讀以使聞之。匆匆不能盡言。恐恐謹言。<br>　　十一月十五日　　　　　　　　　　　　　日　　蓮　花押<br>　　　覆上野女居士"
		},
		{
			"_id": "350",
			"name": "覆上野高堂書其二",
			"context":
				"覆上野高堂書其二<br>（上野殿母御前御返事）<br>別名：所勞書<br>　　白米一馱、清酒一筒、酒壺二十箇、藿香一紙袋，敬領。<br>　　此間情況，前已有所奉聞。昔、文永十一年六月十七日入此山，至今年十二月八日，未出此山一步。八年之間，瘐瘠多疾，年事漸高，身衰心弱。今年春初，遂攖此疾，經秋入冬，日見頹萎，夜則加劇，此十餘日殆未進食。加以雪降不息，寒氣逼人。身僵如石，胸冷似冰。得此酒熱之，井藿香而食，稍啜一口，通體火焚，如浴溫泉。流汗下滴，滌垢濯足。如斯厚意，何以為酬？思念及此，喜悅難禁，不覺兩眼一淚盈眶。<br>　　是耶、非耶！去年九月五日，故五郎去世，此後將何以為計？塊壘塞胸，屈指數來，既已二年十六箇月、四百餘日，為母者當有音信歟！此事何未聞汝道及耶？<br>　　雪已再降，花又重開，獨有逝者未見歸來，可恨、可恨！何況他人看來，亦是如此好男兒、好男兒，如玉之男兒、如玉之男兒！為親者見之其喜悅何如，乃明月遮於闇雲，未見清輝即沈深山；盛開之花，散於惡風，何其無情耶！<br>　　日蓮困於病，人有來書者多未作覆，此事甚是傷歎，勉為執筆。余亦將不久於世。若然，必將與五郎相晤也。倘比母先見得，當為道母之哀傷。餘事容另書。恐恐謹言。　　十二月八日　　　　　　　　　　　　　　　　　　　　　　　　日　　蓮　花押<br>　　　覆上野高堂<br>"
		},
		{
			"_id": "351",
			"name": "大白牛車函",
			"context":
				"大白牛車函<br>　　　　　　　　（大白牛車御消息）<br><br>　　夫法華經所云大白牛車，是我也、是各各法華經行者所乘之車也。彼車，慇懃說於法華經之譬喻品。但、彼經，羅什之譯有所略，故未詳說。天竺梵品，於車之飾物，此外，聞信戒定進捨慚之七寶詳有述及，日蓮粗有所覽。<br>　　先言此車，縱廣五百由旬，金輪銀棟，金繩繫八方，銀階三十七，八萬四千寶鈴懸車四周，三百六十條紅錦作幡，張於玉竿；四萬二千欄干，四天王為護；又，車內有六萬九千三百八十餘尊之佛、菩薩，坐於寶蓮華。帝釋率諸眷屬，奏千二百音樂。梵王懸天蓋，地神平山河大地，故是自在飛馳於法性空之車，乃名大白牛車也。<br>　　後我而來眾人，可乘此車來靈山，日蓮亦乘大白牛車往迎。南無妙法蓮華經、南無妙法蓮華經。<br>　　　　　　　　　　　　　　　　　　　　　日　　蓮　花押"
		},
		{
			"_id": "352",
			"name": "春初覆函",
			"context":
				"春初覆函<br>（春初御消息）<br><br>　　伯耆所書，閱之甚喜！<br>　　春初之喜事，如樹之開花、山草之萌生。我與眾人，同得歡喜。承送來諸物目錄、米一袋、白鹽一袋、十字蒸餅三十枚、芋一袋，確實拜領。<br>　　深山中白雪，三日間，庭中高及一丈，積谷成峰，山峰高作登天之梯。鳥鹿避來庵室，樵牧不入山，衣薄食乏。夜同於寒苦鳥，思晝出山之心不止。讀經之聲已輟，觀念之心亦薄。今生退轉，未來須經三五之苦，正為悲歎之際，得此供養，命既得存，相見有期，誠是喜悅！<br>　　經文既見過去之佛作凡夫時，值五濁強盛之世，以供養飢餓如我之法華經行者，而得作佛，法華經之功德倘為真實，以此功德，亡故慈父之成佛何得有疑！<br>　　故五郎亦是今在靈山淨土已與慈父相會者乎？思及慈父為摩其頂之景，感淚不禁！恐恐謹言。<br>　　正月二十日　　　　　　　　　　　　　日　　蓮　花押<br>　　　覆上野大人<br>　　　惶恐為言者，此信請伯耆一一代讀而使聞之。"
		},
		{
			"_id": "353",
			"name": "法華證明抄",
			"context":
				"法華證明抄<br><br>別名：死活抄<br>　　　　　　　　　　　　　　　法華經行者　日　　蓮　花押<br>　　末代惡世，尊奉法華經經文而信之者，若以法華經之鏡照之，浮現得見是乃過去曾供養十萬億佛之人，此確是出自釋迦佛金口之言。然，佛思、若此祇是一佛之言，末代凡夫或不能無疑焉？於此、過東方遠國，自寶淨世界，有多寶佛特來與釋迦佛相向，出言證明「妙法華經，皆是真實」。<br>　　如此，當不致有何不審歟！然、佛恐末代凡夫仍難置信，於是更召來十方諸佛作廣長舌相，此是自無量劫已來，永不曾虛言，廣大之舌，如須彌山之立於虛空，實非尋常之事。是以，末代凡夫之身，若信得法華經之一字二字，則是持有十方佛之舌者矣。<br>　　是由何種過去之宿習，生作如斯之身者乎？喜拜經文，是說過去曾供養十萬億佛者，唯獨不信法華經，然因供養佛之功德莫大，縱依謗法之罪而生於貧賤之家，仍為得信此經之人。天台大師釋云：「如人倒地，還從地起」。倒於地者，還是扶地而起。毀謗法華經之人，雖倒於三惡及人天之地，仍藉法華經之手而成佛，是此道理。　<br>　　而此上野之七郎次郎，出生末代凡夫武士之家，雖云惡人，心則善人。其故，日蓮之法門，上自一人，下及萬民，不僅不為之信，且對偶有來信之人，於其領地或田產等，多方苛擾，終則有危及身命者。雖其難信如此，母及父故上野大人咸有信心。此人，生為嫡子，亦未受人之勸，心中竟自有信。上下萬人，雖或予諫阻，或予威嚇，終無捨離之心，已見其必得成佛，故天魔、外道更脅之以病而試其心，命既有限，毋得稍有畏懼！<br>　　嗟爾鬼神！惱亂此人，是欲吞逆劍乎？抱大火乎？為三世十方佛之大怨敵乎？惶恐、惶恐！須急治此人之病，而為守護，以脫鬼道之大苦也！若無其義，現在受頭破七分之科，後生必墮大無間地獄歟！切記、切記！不聽日蓮之言者，必有後悔、必有後悔！<br>　　弘安五年二月廿八日<br>　　　下伯耆法師"
		},
		{
			"_id": "354",
			"name": "草蓆三張書",
			"context":
				"草蓆三張書<br>（莚三枚御書）<br><br>　　草蓆三張、海藻一籠，敬領。<br>　　自三月一日至四日，欣承來訪，此心甚慰，瘦病亦癒，恍有搏虎意氣，更拜此海藻之惠，得騎獅之勢。<br>　　財依地因人而異，此身延之山，石多餅少，苔多而無敷地之物，剝木皮以為墊，承贈之草蓆，何得不為財寶耶？<br>　　有億耳居士之長者，足掌生毛。其步行之地，家中固不待言，皆敷棉四寸。此是何因緣乎？先世，曾以熊皮敷奉高僧之故。<br>　　何況日本國，去月氏十萬餘里，邊鄙之國，更是夷島。既不明因果道理，且時入末法，似信佛法，而實為謗法之國。然、今既以法華經而立名，更以草蓆奉於法華經......。"
		},
		{
			"_id": "355",
			"name": "報恩抄",
			"context":
				"報恩抄<br>　　　　　　　　報　恩　抄<br>　　　　　　　　　　　　　　　　　　　　　日　　蓮　撰之<br>　　夫老狐不忘故丘，白龜報毛寶之恩。畜生尚見如此，何況人倫！古有賢者名豫讓，吞炭伏劍以報智伯之恩；弘演為臣，剖腹以納衛懿公之肝。何況習修佛教者，可忘父母、師長、國恩耶？　　欲報此大恩，必先為究極佛法之智者，譬如天生盲者，如何引導眾盲涉河渡橋？不辨風向之大船，如何能載諸商到達寶山？欲究極佛法，須積歲月之功；為積歲月，徒隨從父母、師長、國主等，亦不能竟其功。必先辨出離之道，不可徒隨父母、師長等之心也。此義諸人或驚謂於世間道德、佛法精神，豈非皆有乖違？然、外典之孝經，背其父母、主君，而為忠臣、孝子者有焉。內典佛經云：「棄恩入無為，真實報恩者」。比干不隨主，而得賢人之名；悉達太子背淨飯大王，而為三界第一孝子者此也。<br>　　知得此事，不隨父母、師長等，而修習佛法時，可究一代聖教之明鏡者有十。所謂俱舍、成實、律宗、法相、三論、真言、華嚴、淨土、禪宗、天台法華宗是也。以此十宗為明師，可知一切經之心。世間學者等如是思之。又謂此十鏡，皆是正直照見佛道者。其中小乘三宗暫置不論，此如憑一介凡民消息，以渡他國，無有其用也。大乘七鏡，方是渡生死大海，以至彼岸淨土之大船。究極之，既得自救，亦可導人。而修習之間，大乘七宗，莫不各各自讚，謂我宗始為得一代聖教之心者。<br>　　所謂華嚴宗之杜順、智儼、法藏、澄觀等，法相宗之玄奘、慈恩、智周、智昭等，三論宗之興皇、嘉祥等，真言宗之善無畏、金剛智、不空、弘法、慈覺、智證等，禪宗之達摩、慧可、慧能等，淨土宗之道綽、善導、懷感、源空等，此等各宗均以其所依本經本論，自謂我等才是參悟一切經，究得佛意者。彼等之中，華嚴宗云：「一切經中，華嚴經第一；法華經、大日經等，直如臣下」。真言宗云：「一切經中，大日經第一，餘經如眾星」。禪宗云：「一切經中，楞伽經第一」。其他各宗，亦復如是。而上舉諸師，極受世間重視，如諸天之敬帝釋，眾星之隨日月然。<br>　　我等凡夫往往以為，不管所師之人為誰，既信之，即無不足之感。其初所信仰者，即應信之而不疑。然而，日蓮愚意以為不然。誠見世間，雖各自相爭，然而國主，但唯一人，若有二人，國土不靖。家有二主，其家必敗。一切經，亦復如是。在眾多經中，應有一經，得為一切經之大王者矣。而十宗、七宗，各各諍論不下，是如國有七人、十人之大王，萬民不得安穩者然。如何善處？疑慮之間，乃立一願，我不隨八宗、十宗，而如天台大師之專以經文為師，以究一代之勝劣，遂開閱一切經。有名涅槃經之經云：「依法不依人」。依法者，依一切經也。不依人者，是謂佛以外之普賢菩薩、文殊師利菩薩，乃至上舉之諸人師也。此經又云：「依了義經不依不了義經」。此經所指了義經是法華經，不了義經是謂華嚴經、大日經、涅槃經等，已今當之一切經也。是以，若信佛之遺言，須專以法華經為明鏡，方可知一切經之心歟。<br>　　隨之披見法華經文有云：「此法華經......於諸經中，最在其上」。依此經文，如須彌山頂之有帝釋，輪王之頂有如意寶珠，眾木之頂有月，諸佛之頂有肉髻，此法華經是華嚴經、大日經、涅槃經等，一切經頂上之如意寶珠也。<br>　　是以，若棄論師、人師，而專依經文，則法華經之勝於大日經、華嚴經等之事，恰如白日晴天，明眼人之視天地，高下了然也。又見大日經、華嚴經等一切經，無有一字一點，與此經文相似者。彼等經文，或對小乘經說勝劣，或對俗諦說真諦，或對諸空假讚中道，譬如小國之王，對自國臣下稱大王者然。法華經對諸經之小王，乃是大王殊勝之經。僅涅槃經有與法華經相似之經文，故、天台以前南北諸師，迷惑於此，而謂法華經劣於涅槃經。然若專依經文，則正如無量義經之舉華嚴、阿含、方等、般若等四十餘年諸經，與涅槃經相對，而謂涅槃經為勝也。<br>　　又對法華經，則涅槃經說：「是經出世......如法華中，八千聲聞，得授記，成大實。如秋收冬藏，更無所作」。可見涅槃經自稱劣於法華經之經文也。經文雖分明，然既是南北大智諸人有迷之經文，末代學者須善加留意焉！此經文非但法華經與涅槃經之勝劣，更可知十方世界一切經之勝劣。迷於經文者，得見天台、妙樂、傳教大師之料簡後，有眼者應知所取捨矣！然，天台宗之慈覺、智證，尚闇於此經文，更何論餘宗諸輩哉！<br>　　或有人疑云：渡來漢土、日本之諸經中，勝於法華經之經雖無之，然月氏、龍宮、四王、日月、忉利天、都率天等，有恆河沙數諸經，其中得無勝於法華經之經耶？<br>　　答云：以一推萬，足不出戶，可知天下者此也。癡人疑云，我等見南天，不見東西北三空，彼之三空，非此太陽，而是別有太陽在焉；隔山煙起，既不見火，煙雖一定，火未可必也。如是疑者，須知乃一闡提之人，無異於生盲也。法華經之法師品，釋迦如來以金口之誠言，定五十餘年一切經之勝劣云：「我所說經典，無量千萬億。已說、今說、當說，而於其中，此法華經，最為難信難解」。此經文雖祇釋迦如來一佛之所說，等覺以下，均應仰而信之。更者，多寶佛自東方來，證明真實；十方諸佛來集，與釋迦佛同，伸廣長舌，達於梵天，然後各各還國。<br>　　已今當三字，是指五十年間及十方三世諸佛之經，一字一點全無遺漏，而與法華經對照言之者。十方諸佛，俱來此座，為其證明，而又各各還其國土，語其弟子等，稱有勝於法華經之經，而其所化弟子等，能信用之耶？又若仍有人疑謂，我雖未見，月氏、龍宮、四天、日月等宮殿中，或有勝於法華經之經者。然則，梵釋、日月、四天、龍王未列法華經之座耶？若日月等諸天，說有勝於法華經之經，而汝未知之者，是為大誑惑之日月矣。日蓮責之云：「日月住虛空，不墮落如我等所處之大地者，以持有上品不妄語戒之力也。若作大妄語，說有勝於法華經之經，恐未臨壞劫前，即先墮大地；而直至無間大城最下之堅鐵，才能得止乎？大妄語之人，須臾亦不能臨空，而迴四天下也」。<br>　　而華嚴宗之澄觀等，真言宗之善無畏、金剛智、不空、弘法、慈覺、智證等大智之三藏大師等，若立華嚴經、大日經等勝於法華經，則雖非我等分際可及之事，然既是大道理之所在，能說不是諸佛之大怨敵耶？提婆、瞿伽利不足比，大天、大慢非是別人。信彼之諸人，宜知其可畏耳！<br>　　問云：華嚴澄觀、三論嘉祥、法相慈恩、真言善無畏，乃至弘法、慈覺、智證等，當宣說為佛敵耶？<br>　　答云：此誠重要之質難，於佛法為第一大事。以愚眼見經文，若有ºº說，有勝於法華經之經，不論其為誰，不能免於謗法也。而如經文言之，此等諸人爭得不為佛敵！若畏之不加指出，則一切經之勝劣成為空言。又若憚於諸人，但指其末代門下為佛敵，則彼等諸宗之後人將謂：「大日經勝於法華經，非我等私見，乃祖師之義也。戒行雖有持破，智慧雖有勝劣，身分容有上下區別，所學法門，並無差異」，則彼諸人無咎矣。又、日蓮知悉此事，若憚於諸人而不言，豈不成有違「寧喪身命，不匿教者」之佛陀誡諭者也！如之何、如之何？欲言，則世間可畏。不言，有違佛誡，進退維谷！是矣，法華經文云：「而此經者，如來現在，猶多怨嫉，況滅度後」，又云：「一切世間，多怨難信」。<br>　　摩耶夫人懷孕釋迦佛時，第六天魔王見知此事而謂，所懷是我等大怨敵，名為法華經之利劍也；成事之先，須予破之。第六天魔王，乃變為大醫，入淨飯王宮，大聲自稱是持來安產良藥之大醫，以毒進奉夫人。又於初生時，降石、毒乳；更於出城時，幻作黑色毒蛇遮道，乃至入於提婆、瞿伽利、波璃王、阿闍世王等惡人之身，或投大石，使佛身出血，或殺釋子，或殺佛弟子等。此等大難，皆是遠欲阻止佛世尊說法華經之計謀，正是「如來現在，猶多怨嫉」之大難也。此等是遠難，而近難則有舍利弗、目連、諸大菩薩等，四十餘年間，為法華經之大怨敵。<br>　　又云「況滅度後」之未來世，必有較此大難更為可怖之大難。是佛亦難忍之大難，凡夫更是如何忍得，何況是較在世更為厲害之大難。究竟是何等大難，較提婆投長三丈、廣一丈六尺之大石，阿闍世王以醉象殺佛為更甚之大難也？既是甚彼之大難，而無纖毫小失，卻多度遭難之人，應知是滅後之法華經行者矣。付法藏諸人，是四依菩薩、是佛使。提婆菩薩為外道所殺，師子尊者為檀彌羅王斬首；佛陀密多、龍樹菩薩等，舉赤幡者七年、十二年；馬鳴菩薩換抵金錢三億，如意論師自苦而死，此等是正法一千年之內也。<br>　　入像法五百年，佛滅後一千五百年之時，漢土有一智人出，始名智顗，後號智者大師，思欲將法華經之義如實弘通。天台以前百千萬智者，雖將一代佛教作種種教判，終不出十流，所謂南三北七也。其中一流為最，南三之中，第三之光宅寺法雲法師是也。彼將一代佛教分為五時，五時中選出三經，即華嚴經、涅槃經、法華經。一切經中，華嚴經第一，如大王；涅槃經第二，如攝政宰相；第三是法華經，如公卿，此下之經如萬民。<br>　　法雲生來穎異，學於慧觀、慧嚴、僧柔、慧次等之大智者，不僅盡得其傳，且攻破南北諸師之義。隱於山林，窮究法華經、涅槃經、華嚴經。梁武帝召之，於宮內建寺，名光宅寺，崇敬有加。傳其講說法華經時，天雨花、宛如釋尊之在世。天監五年大旱魃，恭請法雲法師講法華經，至藥草喻品「其雨普等，四方俱下」二句時，天忽降甘霖，天子感動，當即任為僧正，如諸天之從帝釋，萬民之畏國王，親為供養。有人得夢，知法雲是過去從燈明佛時講法華經之人。其著法華經疏四卷，有云：「此經未碩然」，又云：「異方便」。宛如書指法華經乃尚未究極佛理之經。此人說法既然天會雨花，且降甘霖，有如此奇瑞，其所說道理，必然有合佛意。於是漢土之人，均信其言，以為法華經是劣於華嚴經、涅槃經矣。新羅、百濟、高麗、日本，循之亦弘此疏，大體其義相同。<br>　　法雲法師死去未幾，梁末、陳始，有名智顗法師之小僧出現。彼為南岳大師之弟子，因不解於師義，乃入一切經藏，多度閱讀，選出華嚴經、涅槃經、法華經三經，於三經中特別致力於華嚴經之講義，別作禮文，每日用功，世人且以為彼當亦是立華嚴經第一者矣。然而，非也。彼是對於法雲法師所立，一切經中，華嚴第一、涅槃第二、法華第三之說，至為不解，故研讀華嚴經，結果決定一切經中，法華第一、涅槃第二、華嚴第三。其所嘆者，是如來聖教傳來漢土，由於人師之誤，不但不能使人得益，反而有引導一切眾生，入於惡道者矣！例如一國之長者，指東為西、指天為地，萬民必如是傚之。其後有卑微者出，指說汝等之西實是東，而天實是地，彼等當不接受，反為迎合我長之心，而打罵此人矣。然思如何善處後，決意不可默止，遂大聲道出，光宅寺之法雲法師，以謗法而墮地獄。其時也，南北諸師，如蜂哄起，如烏聚噪。<br>　　智顗法師頭其破歟？應逐出國歟？云云其間，陳主聞悉，乃召集南北數人，使於御前議論。法雲法師之弟子慧榮、法歲、慧曠、慧(月忄亘)等，僧正、僧都已上諸人百餘名，各各罵聲在先，揚眉怒目，舉手擊拍。而智顗法師坐末座，面不改色，言語從容，威儀端正，諸僧有言，一一筆錄，然後或駁斥、或反問，質難法雲法師所立第一華嚴、第二涅槃、第三法華之義，其證文出於何經，要求舉示確實明白之證文，諸人俯首失色，無言以覆。<br>　　更責之云：「無量義經，確有次說方等十二部經、摩訶般若、華嚴海空等。佛親自指說華嚴經之名，於無量義經謂其未顯真實，予以打消。較法華經為劣之無量義經，猶能責華嚴經，何以華嚴經能說一代第一？各各如欲為乃師之助，須破此經文，出示更勝於此之經文，以護乃師之義也」。<br>　　又責云：「涅槃經勝於法華經，所據是何經文？涅槃經第十四，雖舉華嚴、阿含、方等、般若，說各經對涅槃經之勝劣，然全未見有說法華經與涅槃經之勝劣者。有之，則在其前之第九卷，已將兩經之勝劣判明。其經文云：『是經出世......如法華中，八千聲聞，得授記莂，成大菓實。如秋收冬藏，更無所作』。經文雖分明說諸經為春夏，涅槃經與法華經同為菓實之位，然法華經是秋收冬藏之大菓實位，涅槃經則是秋末冬始，定為捃拾之位。上段經文，正是涅槃經自認劣於法華經也。<br>　　法華經文言已說、今說、當說，明示不僅勝於以往及今時諸經，亦勝於後此待說諸經，此乃佛之定言也。既是教主釋尊所定，應無可致疑，然佛所慮者在於滅後，故邀來東方寶淨世界之多寶佛為證人，多寶佛自大地躍出，證言：『妙法華經，皆是真實』。十方分身諸佛，亦復來集，伸廣長舌，達大梵天，又、教主釋尊亦伸舌為證。而後，多寶佛還歸寶淨世界，十方諸佛各各還歸本土。多寶、分身佛既歸，教主釋尊乃說涅槃經，若說其勝於法華經，佛弟子等能信之耶」？<br>　　如此一問，如日月大光明照射修羅之眼，如漢高祖之劍擬於諸侯之首，法雲之弟子等，唯閉眼低頭，垂聽而已！其時，天台大師之威容，如獅王之吼向狐兔，鷹鷲之撲向鳩雉。以是，人皆盡知法華經之勝於華嚴經、涅槃經矣。不僅震旦一國流布，更遠及於五天竺，月氏之大小諸論，更無能勝於智者大師之義者。教主釋尊之轉世耶？佛教之再興耶？眾人仰之。<br>　　其後，天台大師入滅，陳隋世替而唐興。未幾，章安大師亦入滅，天台佛法漸失習。唐太宗御宇，有名玄奘三藏者，貞觀三年，始入月氏，同十九年回國，遍尋月氏佛法，獨傳法相宗。此宗與天台宗為水火，所傳深密經、瑜伽論、唯識論等，為天台所未覽，故說法華經雖勝於一切經，但劣於深密。而天台既所未覽，天台末學等又似智慧不及之故，遂以為或當如此。又、太宗，賢王也；歸依玄奘，不比尋常。人或有欲訴之事，然以世情之常，憚於天威，不敢言也。於是拋卻法華經，指說：「三乘真實，一乘方便，五性各別」。誠是遺憾之事！雖說是天竺傳來，卻似月氏外道之渡來漢土歟。若說法華經是方便，深密經是真實，則釋迦、多寶、十方諸佛之誠言，豈不都成空言，難道玄奘、慈恩，方是當時之生身活佛？<br>　　其後，則天皇后御宇，為天台大師所責之華嚴經，又經新譯，為雪前恨，法藏法師遂以新譯華嚴經，作為舊譯華嚴經之助，而立華嚴宗。此宗謂華嚴經是根本法輪，法華經是枝末法輪。南北是一華嚴、二涅槃、三法華，天台大師是一法華、二涅槃、三華嚴，今之華嚴宗是一華嚴、二法華、三涅槃。<br>　　其後，玄宗皇帝御宇，善無畏三藏，由天竺傳來大日經、蘇悉地經。金剛智三藏，傳來金剛頂經。又、金剛智三藏有弟子，名不空三藏。此三人皆月氏人，種姓高貴，品格亦非漢土僧侶所可及。其所傳法門，為自後漢以來，迄今、人所未知之印與真言，兩相結合，頗見堂皇。於時，天子俯首，萬民合掌。其人之義云：「華嚴、深密、般若、涅槃、法華經等之勝劣，是屬顯教之內，釋迦如來之所說。而今之大日經等，是大日法王之敕言，彼之諸經如民之萬言，此經乃天子之一言也。華嚴經、涅槃經等，雖立梯亦不及大日經，但祇法華經是與大日經相似之經。然而，彼經是釋迦如來之說，民之正言；此經乃天子之正言，言雖相似而人有雲泥之別。譬如濁水之月與清水之月，月影雖同，水有清濁之分」。然尋問張顯此理者無人，諸宗降伏，傾歸真言宗。善無畏、金剛智死去之後，不空三藏還歸月氏，再傳來菩提心論，真言宗更見興盛。<br>　　但、有名妙樂大師者，出於天台大師後二百餘年，智慧超人，明見天台所釋，深知天台釋意是法華經遠勝於後出之深密經、法相宗，及首於漢土建立之華嚴宗、大日經真言宗，天台末學或以智所不及，或以人言可畏，或以格於王威之故乎，咸噤不作聲；如是，天台正義必將喪失，邪義更將甚於陳隋以前之南三北七，乃著三十卷之釋文，所謂弘決、釋籤、疏記是也。此三十卷之文，不僅將本書中重複者刪之，欠明處補足之，更是將天台大師所不及責之法相宗、華嚴宗及真言宗，一概論破之書。<br>　　而日本國是人王第三十代、欽明天皇御宇十三年壬申十月十三日，由百濟國傳來一切經及釋迦佛像。又至用明天皇御宇，聖德太子始究佛法，遣臣和氣妹子入漢土，取回其先世所持一卷法華經，定為持經。其後，人王第三十七代、孝德天王御宇，三論宗、華嚴宗、法相宗、俱舍宗、成實宗傳來；人王第四十五代、聖武天王御宇，律宗傳來。以上六宗也。由三十七代、孝德天王，至人王五十代、桓武天皇，十四代、一百二十餘年間，無天台、真言二宗。<br>　　桓武御宇，有名最澄之小僧，是山階寺、行表僧正之弟子。以法相宗為首，究極六宗，仍以為未得佛法真髓，適見華嚴宗法藏法師所著起信論疏，引用天台大師之釋，以為此書詳實，唯不知已否傳來日本，尋之於人，其人告之云：「大唐揚州龍興寺僧、鑑真和尚，乃天台末學、道暹律師弟子，於天寶末，渡來日本，雖弘通小乘戒，亦持來天台疏釋而未及弘。此人王第四十五代、聖武天王御宇之事」。聞之稱欲見此書，乃取出令見，一遍讀過，頓解生死之醉迷。更以此書，尋究六宗之心，一一顯見為邪見。乃發願云：「日本國人皆為謗法者之檀那，天下其必亂乎」，以責六宗。七大寺、六宗之碩學蜂起，京中烏合，天下騷然。<br>　　七大寺六宗諸人等，惡心強盛。而延曆二十一年正月十九日，天皇行幸高雄寺，召集七寺碩德，善議、勝猷、奉基、寵忍、賢玉、安福、勤操、修圓、慈誥、玄耀、歲光、道證、光證、觀敏等十餘人，使與最澄對論。彼之華嚴、三論、法相諸人，各各執著我宗元祖之義。最澄上人一一舉出六宗諸人之立義，與本經、本論，及諸經、諸論對照而加以責難，諸宗之人啞口莫辯。天皇驚而問其委細，再度敕宣嚴責，十四人悉奉謝表歸伏。<br>　　其書云：「七箇大寺、六宗學生......初悟至極」，又云：「自聖德弘化以降，於今二百餘年之間，所講經論，其數多矣。彼此爭理，其疑未解，而此最妙圓宗，猶未闡揚」，又云：「三論法相，久年之諍，渙焉冰釋，昭然既明。猶如撥雲霧，而見三光矣」。最澄和尚判十四人之義云：「各講一軸，振法鼓於深壑，賓主徘徊於三乘之路，義旗揚高峰。摧破長幼三有之結，猶未改歷劫之轍。混白牛於門外，豈能昇初發之位，悟阿荼於宅內」？<br>　　弘世、真綱二人臣下云：「聞靈山妙法於南岳，開總持妙悟於天台，嘆一乘之權滯，悲三諦之未顯」。又、十四人云：「善議等，牽逢休運，乃閱奇詞，自非深期，何託聖世哉」。此十四人，乃華嚴宗之法藏、審祥，三論宗之嘉祥、觀勒，法相宗之慈恩、道昭，律宗之道宣、鑑真等漢土及日本元祖等之法門，瓶雖有異，水則一也。彼十四人既盡捨邪義，歸伏傳教之法華經，末代復有誰人，能說華嚴、般若、深密經等超過法華經乎？小乘三宗，亦彼諸人所學，大乘三宗既破，夫復何言。而今仍不知其原委者，猶以為六宗未破。是如盲目者不見日月，聾耳者不聞雷音，遂思為天無日月，空中無聲耳！<br>　　真言宗者，日本人王第四十四代、元正天皇御宇，善無畏三藏傳來大日經，然未弘通即歸漢土。又、玄昉等，傳大日經義釋十四卷。又、東大寺得清大德亦傳之。傳教大師曾獲閱覽此等經書，然於其議論大日經與法華經之勝劣，頗多不解，故於延曆二十三年七月入唐，自西明寺道邃和尚、佛隴寺行滿等，傳受止觀圓頓之大戒；更遇靈感寺順曉和尚以真言相傳。同延曆二十四年六月歸國，朝見桓武天皇，奉旨令六宗學生習止觀真言，並將其分置七大寺。<br>　　真言、止觀二宗之勝劣，雖漢土多有異見，又、大日經之義釋書稱理同事勝，傳教大師深知悉係善無畏三藏之誤，大日經乃劣於法華經者也，不允其加列為八宗，削除真言宗之名，使併於法華宗之內而為七宗。以大日經作法華天台宗之傍依經，與華嚴、大品般若、涅槃等同列。<br>　　其時，圓頓大乘別受戒之大戒壇，我國建立與否之爭議未決，其事至關重要，故於真言、天台二宗之勝劣，未遑為弟子教示分明乎？但於依憑集之文，有謂真言宗偷取法華天台宗之正義，以入大日經而唱理同，可見彼宗是敗於天台宗之宗也。更者，不空三藏於善無畏、金剛智三藏入滅後，入月氏而值龍智菩薩時，菩薩云：「月氏能明佛意之論釋全無，漢土天台，其人之釋，方是簡邪正、明偏圓之文。是以，務請持傳月氏」，懇切請託。其事是不空弟子含光為妙樂大師道者，載於法華文句記之十卷末。後、傳教大師引而載之於依憑集。見此，大日經劣於法華經之事，乃傳教大師之正意，至為明顯也。<br>　　是以，釋迦如來、天台大師、妙樂大師、傳教大師之正意，一同均是謂法華經乃勝於大日經等之一切經者，其事分明。又、真言宗元祖龍樹菩薩，其正意亦復如此。善為尋讀大智度論，當知此非虛言。是不空誤作菩提心論，使人皆受其愚，而致迷惑歟。<br>　　又、石淵之勤操僧正弟子，有名空海者，後號弘法大師。延曆二十三年五月十二日入唐，於漢土自金剛智、善無畏兩三藏之第三代弟子惠果和尚傳受兩界。大同二年十月二十二日歸朝。時、桓武天王已崩，平城天王在位，弘法朝見後深受信用，得王歸依。然不久平城亦失勢，嵯峨掌國，弘法一度收歛。傳教大師於嵯峨天王弘仁十三年六月四日入滅。其次年，迎弘法大師為王師，立真言宗，受賜東寺，世仰之為真言和尚，此為八宗之始。<br>　　弘法判一代之勝劣云：「第一真言大日經、第二華嚴、第三法華涅槃」，又云：「法華經對阿含、方等、般若等雖為真實之經，若望華嚴經、大日經，則為戲論之法。教主釋尊雖是佛，若比向大日如來，則尚在無明邊域，如皇帝之與俘囚也。天台大師是盜人，盜取真言之醍醐，謂法華經為醍醐」。如此筆之於書，原尊重法華經者，一聞弘法大師之言，遂以為其不足道矣。<br>　　天竺外道姑不置論，此說較漢土南北之說法華經與涅槃經相比，乃是邪見之經更為毀謗；較華嚴宗說法華經與華嚴經相比，乃是枝末之教更是過甚。例如彼之月氏有大慢婆羅門者，以大自在天、那羅延天、婆籔天、教主釋尊四人，製作高座之足，而登其上，弘講邪法。傳教大師若仍在世，豈有不出一言喝破者乎！而義真、圓澄、慈覺、智證等竟能安之而無疑耶？是乃天下第一之大凶。<br>　　慈覺大師於承和五年入唐，居漢土十年之間，習天台、真言二宗。究法華、大日經之勝劣，而問於法全、元政等八人真言師，答云大日經之與法華經是理同事勝。問於天台宗之志遠、廣修、維蠲等，答大日經是方等部之攝。同承和十三年九月十日歸朝，嘉祥元年六月十四日宣旨下。法華與大日經之勝劣，彼在漢土亦未能深究之故乎，所作金剛頂經疏七卷、蘇悉地經疏七卷，合有十四卷，其疏之意謂，大日經、金剛頂經、蘇悉地經之義，與法華經之義，所詮之理雖相同，而於事相之印與真言，則真言之三部經為勝。　　此徒見其與善無畏、金剛智、不空所造大日經疏之意相同。然或以己心猶有不解，或以己心雖已決，然為消釋他人之不解，故將此十四卷疏奉置於本尊之前而祈請，謂此疏雖造成，然佛意難知，究係大日三部為勝乎？法華經三部為勝乎？祈念賜示。後五日之五更，忽作一夢，見青天高懸白日，飛矢射之，直貫其中，日動而墮於地。醒後喜語人曰：「我有吉夢也！所作真言勝於法華經之文，合於佛意之證也」。遂請宣旨而弘通於日本國。而宣旨之意謂：「遂知天台止觀與真言法義，理是冥合」。祈請之意原是欲證明法華經劣於大日經，而宣旨卻頒言「法華經與大日經同」。<br>　　智證大師，其於本朝也，是義真和尚、圓澄大師、別當光定、慈覺等之弟子。顯密二道，大體，學竟此國。因於天台、真言二宗勝劣，有所不解，乃渡漢土。仁壽二年入唐，於漢土，習真言宗於法全、元政等，大體謂大日經與法華經是理同事勝，同於慈覺之義。習天台宗於良諝和尚，論真言、天台之勝劣，謂大日經不及華嚴、法華等。居漢土者七年，貞觀元年五月十七日歸朝。著大日經指歸云：「法華尚所不及，況自餘之教耶」。此釋是謂，法華經劣於大日經。又、授決集云：「真言、禪門......若望法華，華嚴、涅槃等經，是攝引門」。普賢經記及法華論記所云「同」。<br>　　貞觀八年丙戌四月廿九日壬申，奉敕宣旨云：「聞真言、止觀兩教之宗，同號醍醐，俱稱深秘」，又、六月三日敕宣云：「先師既開兩業，以為我道。代代座主相承，莫不兼傳，在後之輩，豈容遂乖舊迹。聞山上僧等，專違先師之義，成偏執之心，殆似不顧扇揚餘風，興隆舊業者也。大凡師資之道，闕一不可，傳弘之勤，寧能不兼備耶？今後允宜選通達兩教之人，為延曆寺座主，立為恆例」。　　慈覺、智證二人，是傳教、義真弟子，渡漢土又有值天台、真言之明師，而於二宗之勝劣難於論定之故乎，或言真言勝，或言法華勝，或又云理同事勝。宣旨降諭又云，論二宗勝劣者以違敕治罪，此等可謂皆是自語相違，他宗之人當不見用。所謂二宗齊等，宣旨引載先師傳教大師之義，然究載於傳教大師之何書，須善為尋辨。日蓮如與慈覺、智證，議論傳教大師之事，是不啻與親爭論尊卑，以我目與日爭光。然而，為慈覺、智證之助者，必須提示分明之文證，始能為人取信。<br>　　昔有玄奘三藏，乃是於月氏見婆沙論之人，竟受責於足未至天竺之寶法師。法護三藏雖曾見印度之法華經，不辨囑累之先後，而為未見法華經之漢土之人指其所誤。縱令慈覺受教於傳教大師，智證傳承義真和尚之口訣，然若與傳教、義真之正文相違，焉得不容疑問？<br>　　傳教大師之依憑集為大師第一秘籍。其書序云：「新來之真言家，則泯其筆授之相承。舊到之華嚴家，則隱其影響之軌範。沈空之三論宗，忘其彈呵之屈恥，覆其稱心之醉。著有之法相宗，非濮陽之歸依，撥青龍之判經......謹著依憑集一卷，贈同我後哲。時在日本第五十二葉，弘仁七年丙申之歲」。其次之正宗云：「天竺名僧，聞大唐天台之教，最堪簡邪正，渴仰訪問」。其次云：「豈非中國失法，求之四維。而此方少有識者，如魯人耳」。<br>　　此書是責難法相、三論、華嚴、真言四宗之文。天台、真言二宗，若同一味，如何可責？且又書指不空三藏等如魯人，善無畏、金剛智、不空之真言宗果係尊貴，何得鄙為魯人也？<br>　　又、天竺之真言，若與天台宗同或又殊勝者，天竺名僧何必仰賴不空訪求，並謂中國 指印度無正法耶？　　總之，慈覺、智證二人，言雖稱傳教大師弟子，心則非弟子。是故，此書云：「謹著依憑集一卷，贈同我後哲」。「同我」二字者，是深知真言宗劣於天台宗之理，方得謂之者也。而奉頒之宣旨云：「專違先師之義，成偏執之心」，又云：「大凡師資之道，闕一不可」。如宣旨所示，慈覺、智證乃是專違先師之人。如此責之，雖甚惶恐。然不責之，則大日經與法華經之勝劣顛倒，是以甘願懸生命為矢的而責之也。<br>　　此二人未責弘法大師邪義，雖是當然之理，然浪費糧米，勞動多人，遠赴漢土，何不對本師傳教大師之義多加研究？所惜者叡山佛法，但有傳教大師、義真和尚、圓澄大師三代，天台座主已易名真言座主，名號與領地稱天台山，其主乃真言師也。慈覺大師、智證大師是破毀已今當經文之人，已今當經文既遭破毀，焉得不是釋迦、多寶、十方諸佛之怨敵？弘法大師當為第一謗法之人，而慈覺、智證則是無可比擬之大僻見者也。其故，如水火、天地相違之事，人人得見，不加信用，難成其僻事。弘法大師之義顯是大僻見，雖其弟子等亦不信用。但於事相雖為其門流，而其教相法門難用弘法之義，故轉師善無畏、金剛智、不空、慈覺、智證之義。慈覺、智證之義，謂真言與天台是理同，人皆以為然。<br>　　如此思故，天台宗之人，遂亦追隨事勝之印與真言，而作畫像、木像開眼佛事。至此，日本一同墮作真言宗，天台宗不存一人矣。例如法師與尼，黑與青，因其近似，眼不明者難辨。僧與俗，白與赤，雖眼不明者亦<br>能辨，何況明眼之人乎？慈覺、智證之義如法師與尼，黑與青故，智人尚迷，愚人更謬矣。是以，此四百餘年間，叡山、園城、東寺、奈良、五畿、七道、日本一州，皆成謗法者矣。<br>　　夫法華經第五云：「文殊師利！此法華經，諸佛如來，秘密之藏。於諸經中，最在其上」。若如此經文，法華經是住於大日經等眾經頂上之正法。然而善無畏、金剛智、不空、弘法、慈覺、智證等，於此經文竟是如何會通者耶！法華經第七云：「有能受持，是經典者，亦復如是。於一切眾生中，亦為第一」。若如此經文，法華經行者是川流江河中之大海，眾山中之須彌山，眾星中之月天，眾明中之大日天，轉輪王、帝釋、諸王中之大梵王也。<br>　　傳教大師之秀句一書，先引經文云：「此經亦復如是......諸經法中，最為第一。有能受持，是經典者，亦復如是。於一切眾生中，亦為第一」。再引玄文云：「天台法華玄云」，而釋其心云：「當知，他宗所依經，未最為第一，其能持經者，亦未為第一。天台法華宗所持法華經，最為第一故，能持法華者，亦眾生中第一。已據佛說，豈自歎哉」等。其卷末云：「依憑之原委，具在別卷」。依憑集云：「今吾天台大師說法華經，釋法華經，秀拔群賢，獨步唐土。明見為如來使。讚者福積安明，謗者罪開無間」。<br>　　若如法華經，天台、妙樂、傳教經釋之心，今、日本國無有足當法華經行者之人。月氏教主釋尊於寶塔品時，聚一切佛，居大地上。唯大日如來在寶塔之中，居南方下座。教主釋尊，居北方上座。此大日如來，是大日經之胎藏界大日、金剛頂經之金剛界大日之主君。以兩界大日如來為從者之多寶如來，其上座為教主釋尊之位，此即法華經行者也。於天竺如此。漢土陳帝時，天台大師論破南北，現身尊為大師，稱「秀拔群賢，獨步唐土」者，此也。於日本國，傳教大師攻勝六宗，尊為日本最初第一之根本大師。<br>　　月氏、漢土、日本僅此三人是「於一切眾生中，亦為第一」。是以，秀句云：「淺易深難，釋迦所判。去淺就深，丈夫之心也。天台大師，信順釋迦，助法華宗，敷揚震旦。叡山一家，相承天台，助法華宗，弘通日本」<br>。佛滅後，一千八百餘年間，法華經行者，漢土一人、日本一人，已上二人，合月氏釋尊共為三人。外典云：「聖人一千年一出，賢人五百年一出。黃河涇渭別流，五百年河半清，千年全清」，誠如此喻。<br>　　然、日本國僅於叡山，傳教大師時，有法華經行者矣！義真、圓澄是第一、第二座主。第一之義真猶有似於傳教大師。第二之圓澄，半為傳教弟子，半為弘法弟子。第三之慈覺大師，初似為傳教大師之弟子，年四十渡漢土，名為傳教之弟子而繼其跡，然其法門，全不似弟子。而僅有圓頓戒，又有似為弟子者。如蝙蝠之既非鳥，又非鼠。又如梟鳥食母，破鏡獸之害父；食法華經之父，害持者之母。其夢見射日者，正是此意，宜其死無葬身之地。<br>　　智證門家之園城寺與慈覺門家之叡山，宛如修羅與惡龍之苦戰，無有寧時。時或火燒園城寺，時或火燒叡山。智證大師之本尊慈氏菩薩亦燬於火，慈覺大師之本尊、大講堂亦燬於火，現身感無間地獄。僅有傳教大師所建中堂免劫獨存。弘法大師亦泯其跡。弘法大師云：「不於東大寺受戒者，不得為東寺長者」，留有誡狀。然、寬平法王建立仁和寺，遷東寺法師，稱「我寺不持叡山圓頓戒者，不得住」，宣旨分明。是以，今之東寺法師，既非鑑真弟子，亦非弘法弟子。就戒言，乃傳教弟子，然又非傳教弟子，以其破失傳教之法華經故也。　　弘法大師於承和二年三月二十一日死去，公家葬其遺體。其後誑惑之弟子等聚稱「入定」云，又有詐稱為其遺骸剃髮者，又有稱其三鈷投擲自漢土者，又有云日輪夜出者，又有云現身為大日如來，又有稱其教授傳教大師以密教之十八道云。其一派為掩其師智之不足而揚師德，張其邪義，誑惑王臣。又，高野山有本寺、傳法院二寺。本寺為弘法所建，以大塔之大日如來為本尊。傳法院為正覺法師所建，以金剛界之大日如來為本尊。此本末二寺，晝夜爭戰不稍休，如叡山之與園城。誑惑罪積，日本乃出現此二禍歟。集糞誑稱栴檀，燒時祇聞糞臭。集大妄語號稱佛意，徒墮無間大城耳！<br>　　尼犍之塔，數年之間，利生廣大，而受馬鳴菩薩之禮即頹。鬼辯婆羅門垂帷誑言惑眾多年，阿溼縛窶沙菩薩一詰遂敗。拘留外道化石八百年，陳那菩薩責之成水。道士誑惑漢土數百年，摩騰、竺蘭責之而焚仙經。如趙高竊國、王莽竄位，欲奪法華經之位，以為大日經所領。法王已失其國，人王豈得安穩！<br>　　日本國是慈覺、智證、弘法之流也，無有一人不謗法。<br>　　但細思之，今日正如大莊嚴佛之末，一切明王佛之末法。威音王佛之末法，雖有改悔者，猶千劫墮阿鼻地獄。何況日本國真言師、禪宗、念佛者等無一分之回心，故「如是展轉，至無數劫」，必是無疑者歟！如是謗法之國，天亦棄之。既遭天棄，從來之守護善神亦必火其祠而歸寂光之都。但有日蓮留居此土而為警告，然國主怨之，數百人民，或罵詈、或惡口、或杖木、或刀劍、或戶戶閉門、或家家逐拒。未遂其意，更親下毒手，二度流罪。前文永八年九月十二日，幾被斬頸。　　最勝王經云：「由愛敬惡人，治罰善人故......他方怨賊來，國人遭喪亂」。大集經云：「若復有諸，剎利國王，作諸非法，惱亂世尊，聲聞弟子，若以毀罵，刀杖打斫，及奪衣，種種資具，若他給施，作留難者，我等令彼，自然卒起，他方怨敵，及自國土，亦令兵起，病疫飢饉，非時風雨，鬥諍言訟。又令其王，不久復當，亡失己國」。如此等經文，若此國無日蓮，佛豈非大妄語之人，何能得脫阿鼻地獄乎！前文永八年九月十二日，向平左衛門及數百人喝道：「日蓮是日本國之梁柱也。若殺日蓮，是倒日本國之梁柱也」。前舉經文，明說國主等若聽信惡僧讒言，或諸人惡言，而加罪智人，則戰亂勃興，暴風狂吹，受他國之責。前文永九年二月之內亂，及同十一年四月之大風，同十月大蒙古之來襲，獨非日蓮之故耶？何況此事早言之在前，誰人致疑？<br>　　弘法、慈覺、智證之誤，國中流傳年久，加之，禪宗與念佛宗之作禍，恰如逆風之興大浪，大地震之迭至。是以，國政日衰，太政居士掌國，承久王位落虛，權力東移，然此但為國內之亂而已，未受他國侵逼。此因乃彼之謗法者雖有出現，然天台正法尚稍有所存，加以其時既無張顯正法之智者，遂無迫害，世相小安。譬如睡獅不撓以手，不吼；急流不激以櫓，浪不立；盜賊入室如不鳴，則不擾亂；火不加薪，勢不旺。雖有謗法，因無人張顯指責，王政不絕，國暫平穩。<br>　　例如佛法之傳日本國，其始也平靜無事，及至物部守屋毀佛囚僧，堂塔燒毀以後，天雨火，瘡生，兵亂迭起。而今更甚於前，謗法人眾，充滿國中。日蓮大義強責之，其勢不下於修羅與帝釋，佛與魔王之交戰。金光明經云：「時鄰國怨敵，興如是念，當具四兵，壞彼國土」，又云：「時王見已，即嚴四兵，發向彼國，欲為討罰。我等爾時，當與眷屬，無量無邊，藥叉諸神，各隱其形，為作護助，令彼怨敵，自然降伏」。最勝王經之文亦如是，大集經、仁王經亦如是。<br>　　依此等經文可見，若國主對行正法者為仇，而引行邪法者為侶，則大梵天王、帝釋、日月、四天等，化入鄰國賢王之身，以攻其國。例如雪山下王之攻訖利多王、幻日王之滅大族王，因訖利多王與大族王是破滅月氏佛法之王也。漢土亦有破滅佛法之王受責於賢王之事。而今較彼尤甚，貌作護助佛法，陰則破滅佛法之法師受得重用，正法行者滅失，愚者固所不知，雖是智者，若為普通智者亦所難知。天、竟為下劣之天人，或亦所不知耶？是以，甚於昔時漢土、月氏之亂必將出現矣！<br>　　法滅盡經云：「吾般泥洹後，五逆濁世，魔道興盛。魔作沙門，壞亂吾道......惡人轉多，如海中沙......善者甚少，若一若二」。涅槃經云：「信如是等，涅槃經典，如爪上土......不信是經，如十方界，所有地土」。<br>此等經文，此時此際殊為珍貴，銘入肝腑。當世日本國，言「我信法華經，我信法華經」者夥矣！誠如諸人之言，宜無一人為謗法者。然此經文云：「末法時，謗法者十方地土，正法者爪上土」。經文與世間違如水火。世間人云：「日本國但有日蓮一人是謗法者」。而經文明言：「多於大地」。兩者相違如天地。法滅盡經云：「善者一、二人」。涅槃經云：「信者爪上土」。如依經文，日本國豈非日蓮一人方是「爪上土」、「一、二人」乎？然則，有心之人信用經文乎？信用世間之言乎？<br>　　問云：涅槃經文有「涅槃經行者是爪上土」。汝之義是法華經，如何？<br>　　答云：涅槃經云：「如法華中」。妙樂大師云：「大經自指法華為極」。云大經者，涅槃經也。涅槃經中，明指法華經為極。而涅槃宗人謂，涅槃經勝於法華經，是謂主為部屬，謂下士為上士之人也；善讀涅槃經者，必是知讀法華經者也。譬如賢人，對於重國主者，不惜自下以為悅。涅槃經對抑法華經而譽己經者，視之為敵。<br>　　以此例可知，讀華嚴經、觀經、大日經等之人，若以法華經為劣，則是有背於彼等諸經之心。又以此可知，讀法華經者，雖似信此經，然以為諸經可得道者，是未真讀法華經者也。例如嘉祥大師，造法華玄論十卷，讚譽法華經，而妙樂責彼云：「毀在其中，何成弘讚」，彼實為毀法華經之人。是以，嘉祥大師其後降心而為天台執役。然猶謂：「我不讀法華經，若讀之，恐難免於惡道」，但七年以身作橋。又、慈恩大師亦作法華玄贊十卷，褒美法華經，而傳教大師責之云：「雖讚法華經，還死法華心」。以此等思之，誦讀讚歎法華經諸人中，多有墮無間地獄者矣！<br>　　嘉祥、慈恩既是誹謗一乘之人，弘法、慈覺、智證豈得不是蔑視法華經之人耶？即如嘉祥大師之廢講散眾，以身作橋，猶不能消除以前誹謗法華經之罪。例彼輕毀不輕菩薩之眾，雖改心而對不輕菩薩信伏隨從，然重罪猶存，千劫墮阿鼻。是以，弘法、慈覺、智證等縱使有翻悔之心，若猶讀法華經，重罪尚難消，何況其無翻悔之心，且毀謗法華經，日夜修行真言教，朝暮傳法耶！<br>　　世親菩薩、馬鳴菩薩，欲斷舌以謝「用小破大」之罪。世親菩薩不再說阿含經，因其是小乘義，雖亦是佛說，誓不再登舌上。馬鳴菩薩為懺悔而著起信論，以破小乘。嘉祥大師奉請天台大師，於百餘人之智者前，五體投地，遍身流汗，眼浮紅淚，誓言：「今後不見弟子，不講法華經。如在弟子前顧顏面，講說法華經，似故示人，我有力知此經也」。彼雖較天台為高僧、老僧，故意於人前揹負天台渡河，更蹲身以背供天台踏登高座，藉表禮敬。其後，天台臨終，嘉祥大師晉見隋皇帝時，頓足悲泣，宛如幼兒之哭母喪。讀嘉祥大師之法華玄論，亦不見其疏之甚謗法華，但所書「法華經與諸大乘經，門雖有深淺，心則一也」，此乃謗法之根本歟。<br>　　華嚴澄觀、真言善無畏亦書稱大日經與法華經是「理一」，嘉祥大師既有咎，善無畏三藏豈能得脫！<br>　　善無畏三藏是中天竺國主，棄王位，至他國，遇殊勝、招提二人，受法華經，立百千石塔，看來似為法華經行者，然自其習大日經後，誤以為法華經似劣於大日經，伊始其義亦不甚強，渡漢土後，為玄宗皇帝之師，或因嫉妒天台宗之故乎，忽頓死。獄卒二人縛以七道鐵繩，牽至閻魔王宮，說命尚未絕，著遣返。自思當係毀謗法華經之故，乃拋棄真言之觀念、印、真言等，而唱法華經「今此三界」之文，繩頓切斷，乃得返。又受命祈雨，俄而雨降，繼則颳大風致國毀。結局，善無畏死時，弟子等來集，讚其臨終莊嚴，實則墮於無間大城。<br>　　問云：何以知之？<br>　　答云：見彼之傳云：「今觀畏之遺形，漸加縮小，黑皮隱隱，骨其露焉」。彼之弟子等不知所顯者是死後地獄之相，而以為是揚其德，實為書顯畏之失而已。「死後身體漸漸縮小，皮黑而露骨」。人死後色黑定為地獄之業，此佛陀之金言。善無畏三藏得地獄之業者何事乎？幼少棄位是一等道心，月氏修行五十餘國，慈悲過人，渡來漢土，搖鈴傳真言於天竺、震旦、日本一閻浮提之內，此人豈是無功德者耶？如何竟墮地獄，關心後世者何能不問。<br>　　又、金剛智三藏是南天竺大王之太子，傳金剛頂經於漢土，其德堪儗善無畏，且互為師。而金剛智三藏奉敕祈雨，七日中，雨降。天子大悅，然又忽吹大風，王臣等不興，遣使追放，力求獲留。其後有公主危篤，使作祈禱，乃選殿上女童七歲二人以為替身，焚火祈禱，二女可憐燒死，而公主亦不救。<br>　　不空三藏隨金剛智自月氏來，思對此等事有所不解，於畏及智入滅後，還月氏，值龍智，雖改習真言而歸伏天台宗，然是心歸而身未歸。亦受命祈雨，三日雨降。天子大悅，親出布施。須臾大風狂吹，宮內盡毀，雲閣、月卿之宿所無有倖存者。天子大驚，宣旨「止風」，然停未一息，風更猛烈，數日之間不休。終至遣使放逐不空，風始停止。此三人之惡風，是漢土、日本一切真言師之大風。<br>　　同其理乎？前文永十一年四月十二日之大風，是阿彌陀堂之加賀法印，東寺第一智者祈雨而吹來之逆風。善無畏、金剛智、不空之惡法一模一樣傳來日本之故乎，心實厭之、心實厭之！<br>　　昔、天長元年二月大旱魃，先有守敏祈雨，七日之內雨下，但降京中，不落田舍。次由弘法大師接承，一七日無雨意，二七日無雲，至三七日，天子遣和氣真綱為使者，獻幣於神泉苑，天下雨三日。弘法大師及其弟子等奪其功，謂係彼等所求，及今四百餘年，人猶稱弘法雨。慈覺大師夢射日，弘法大師作大妄語云：「弘仁九年春，祈大疫之免，夜中大日出現」。<br>　　自成劫已來，至今住劫第九減，已上二十九劫間，日出夜中之事無之。慈覺大師夢射日，內典五千七千，外典三千餘卷，以夢射日為吉夢之事，有耶？無耶？修羅怨帝釋而射日天，矢返中自目。殷紂王以日天為的而射之，身亡。日本神武天皇時，度美長與五瀨命交戰，矢中命之手，命云：「我乃日天子孫，因向日引弓之故，蒙日天之責」。阿闍世王轉邪見而歸佛，歸寢內宮，驚問諸臣云：「夢見日自天落地」，諸臣云：「佛入滅歟」。須跋陀羅之夢亦如此。我國殊忌此夢，神名天照，國稱日本。又、教主釋尊，名日種，摩耶夫人夢懷日生之太子也。慈覺大師立大日如來於叡山，棄釋迦佛，崇真言三部經，作法華經三部之敵，故有此夢出現耳！<br>　　例漢土之善導，值密州之明勝，始讀法華經。後遇道綽，乃捨法華經，而依觀經作疏，謂法華經千中無一，念佛十即十生、百即百生，欲成此義，乃祈於阿彌陀佛前「有合於佛意否」？每夜夢中常見有一僧來指授之。是以，乃曰：「一如經法」，又稱此是「觀念法門經」。<br>　　法華經云：「若有聞法者，無一不成佛」，而善導竟謂「千中無一」。法華經與善導，違如水火。善導謂觀經是「十即十生、百即百生」，無量義經云觀經是「未顯真實」。無量義經與楊柳法師，差如天地。阿彌陀佛作僧來證「汝疏真實」之事，果得為真事耶？抑或阿彌陀佛來法華經之座，未曾伸舌作證歟！觀音、勢至未來法華經之座歟！以此思之，慈覺大師之夢，是大禍事也。<br>　　問云：弘法大師心經秘鍵云：「時弘仁九年春，天下大疫。爰皇帝自治黃金於筆端，握紺紙於手掌，奉書寫般若心經一卷。余預講讀之撰，綴經旨之宗，未吐結願之詞，蘇生之族佇途。夜變而日光赫赫。是非愚身戒德，金輪信力之所為也。但詣神舍之輩，奉誦此秘鍵。昔予陪鷲峰說法之筵，親聞其深文，豈不達其義耶」。又、孔雀經音義云：「弘法大師歸朝後，欲立真言宗，諸宗群集朝廷。疑即身成佛義。大師結智拳印，向南方，面門俄開，成金色毘盧遮那，即便還歸本體。入我我入之事，即身頓證之疑，此日釋然。然、真言瑜伽宗，秘密曼荼羅道，從彼時而建立矣」，又云：「此時諸宗學徒歸大師，始得請益習學真言。三論道昌、法相源仁、華嚴道雄、天台圓澄等，皆其類也」。弘法大師傳云：「歸朝泛舟之日發願云：我所學教法，若有感應地，此三鈷可到其處。乃向日本方，拋上三鈷，遙飛入雲，十月歸朝」，又云：「高野山下，占入定所......彼海上之三鈷，今新在此」。<br>　　此大師之德無量，示其兩三。如是大德，何可不信此人，反言其將墮阿鼻地獄耶？<br>　　答云：予亦頗仰其德而思信奉，但昔人雖有不可思議之德，然佛法正邪不依此而定。外道有留恆河於耳十二年，或吸乾大海，或手握日月，或使釋子作牛羊等，漸生大慢，徒增生死之業而已。此天台之釋所云：「邀名利，增見愛」是也。光宅之頃刻下雨，須臾開花。妙樂云：「感應若斯，猶不稱理」。是以，天台大師讀法華經而「須臾甘雨下」，傳教大師三日內降甘露雨，亦未以此而稱其遂符佛意也。弘法大師縱有何德，定法華經為戲論之法，書釋迦佛在無明邊域，宜其必為智者所不取矣！<br>　　更何論上舉之德，尚多不解之事。「弘仁九年春，天下大疫」，一春九十日，究是何月、何日 此其一？又、弘仁九年，果曾有大疫乎 此其 二？又、「夜變而日光赫赫」，此事是一等大事，弘仁九年嵯峨天皇御宇，左史右史有其記載否 此其三？設有記載，亦難信之事，成劫二十劫，住劫九劫，已上二十九劫間，亦從無如此天變也。夜中日出之事如何？如來一代聖教亦所未見，未來將有夜中出之事，亦不載於三皇五帝之三墳五典。若在佛經，壞劫有二日、三日乃至七日出現之說，然此為白晝之事。夜日出現，在東西北三方之何方？縱令內外典所未記，若現有公家、諸家、叡山等日記，載明弘仁九年之春，何月、何日、何夜、何時日出，猶可稍加存信也。其次云：「昔予陪鷲峰說法之筵，親聞其深文」。此是為取信於人而作出之大妄語也。於靈山也，佛果係說法華為戲論，大日經為真實？是阿難、文殊誤書作妙法華經為真實者耶？言之雖鄙，婬女、破戒法師等吟詩歌而能乞得之雨，歷三七日祈之而不降，其人是果真有德者耶此其四？<br>　　孔雀經音義云：「大師結智拳印，向南方，面門俄開，成金色毘盧遮那」。此又是何王、何年時？漢土建元為始，日本大寶為始，緇素之日記、大事，必有年號，如此大事，何可無王、臣、年號、時、日耶？又其下云：「三論道昌、法相源仁、華嚴道雄、天台圓澄」，圓澄是寂光大師，天台第二座主，其時為何不召第一座主義真、根本之傳教大師？圓澄是天台第二座主，傳教大師之弟子，亦為弘法大師之弟子。與其召弟子，與其自三論、法相、華嚴，豈不更應召天台之傳教、義真二人？而此日記云：「真言瑜伽宗，秘密曼荼羅道，從彼時而建立矣」。可見此書似係作於傳教、義真尚存生之時，弘法自平城天皇大同二年至弘仁十三年，盛弘真言，其時此二人尚在。又、義真存生至天長十年，至其歿時為止，弘法未弘真言歟？有種種不解。孔雀經疏出於弘法弟子真濟之自記，是難信之書。又、邪見者，公家、諸家、圓澄之記，可得查考乎？又，道昌、源仁、道雄之記，亦須尋訪。「面門俄開，成金色毘盧遮那」，面門者口也，開口乎？當係將「眉間」誤書作「面門」者乎？作偽書者斯有此誤歟。<br>　　「大師結智拳印，向南方，面門俄開，成金色毘盧遮那」。涅槃經五云：「迦葉白佛言：世尊！我今不依，是四種人。何以故？如瞿師羅經中，佛為瞿師羅說，若天魔梵，為欲破壞，變為佛像，具足莊嚴，三十二相，八十種好，圓光一尋，面部圓滿，猶月盛明，眉間毫相，白踰珂雪......左脇出水，右脇出火」。又、六卷云：「佛告迦葉：我般涅槃......後是魔波旬，漸當沮壞、我之正法......化作阿羅漢身，及佛色身。魔王以此，有漏之形，作無漏身，壞我正法」。<br>　　弘法大師謂法華經對華嚴經、大日經言，乃是戲論。而現佛身者，此涅槃經所記魔王以有漏之形，作佛，破壞我正法之謂也。涅槃經所說正法乃法華經，經文次下云：「久已成佛」，又云：「如法華中」。釋迦、多寶、十方諸佛對一切經言：「法華經真實，大日經等一切經不真實」。弘法大師現佛身，謂對華嚴經、大日經言：「法華經是戲論」。佛說若是真實，弘法豈非天魔耶？又、三鈷之事，殊屬不解。漢土之人來日本掘出，洵為難信。得非使人埋之於前者耶？何況，弘法日本人也，此等誑亂其事甚多。以此等而證明其是符合佛意之人，難知、難知！<br>　　此真言、禪宗、念佛等漸趨盛旺之際，人王八十二代、尊成隱岐法皇圖滅權太夫北條義時大人，正努力準備。既是大王般之國主，宜易如獅子王之伏兔，鷹之捕雉，到手擒拿。且，叡山、東寺、園城、奈良七大寺、天照太神、正八幡、山王、加茂、春日等，或禱於佛，或祈於神，數年不輟。然，朝廷支持不過二、三日，即告大敗。三上皇分別流放佐渡國、阿波國、隱岐國，終至隱失。祈禱降敵之上首御室，非祇逐出東寺，其寵愛之第一天童、勢多伽更遭斬首。祈禱之結果，「還著於本人」，禍歸自受。此禍尚是些微，此後日本國諸臣萬民，將如大火燒乾草，高山崩深谷，無一人倖免，必受他國侵逼之災。<br>　　此事，日本國中，但唯日蓮一人知之。若為世人道之，是如殷紂王之裂比干胸，夏桀王之斷龍蓬首，檀彌羅王之斬師子尊者頸，竺道生之流放，法道三藏之烙面，必將遭逢大事，雖早有所知，但法華經說：「我不愛身命，但惜無上道」。涅槃經以「寧喪身命，不匿教者」為勸。此番若惜身命，成佛更待何時，又何以救我親師？計唯有痛下決心，言所該言。不出所料，或逐、或詈、或打、或傷，遭受迫害。前弘長元年辛酉五月十二日，受懲流放伊豆國伊東，同弘長三年癸亥二月二十二日獲赦。<br>　　其後，菩提心彌盛，言之彌切，而大難迭至，如大風之起大浪，昔不輕菩薩杖木之責，我躬深悉之。覺德比丘於歡喜增益如來末法所受大難，猶不能及此也。日本六十六國、二島之中，一日片時，無可安棲之所。古有持二百五十戒忍辱之事，如羅云之持戒聖人，如富樓那之智者，若遇日蓮亦口出惡言；正直如魏徵、忠仁公之賢者，見日蓮亦曲理行非。更何況世間常人，直如犬之見猿，獵師追鹿。日本國中，曾無一人，以為或有道理存焉，思加一聽者，此亦當然之事。每向念佛之人道其念佛墮無間，每向尊真言之人道其亡國惡法。國主尊禪宗，日蓮言其是天魔之所為，是我自招來之禍，不能咎人之惡言也，欲咎之奚止一人。挨打，原是份內事，亦不痛。如是，更加不惜身命，盡力破折，禪僧數百人，念佛者數千人，真言師百千人，或依附奉行，或依附權家，或依附權家夫人，或依附有力之寡女居士等，作無盡讒言。最後則誑稱天下第一大事，指日蓮為咒詛日本國滅亡之法師，說故最明寺大人、極樂寺大人墮無間地獄之法師，不必查詢，但須逕付斬首，弟子等亦付斬首，或遣配遠地，或投獄。高位之女居士等，為此等讒言激怒，各種迫害隨即產生。<br>　　昔、文永八年辛未九月十二日夜，原欲在相模龍口斬首，不知何故，未用刑，轉送依智。翌十三日夜，眾口喧稱釋赦，卻又不知何故發配佐渡國。今日用刑、明日用刑，如此傳說間，忽經四年。結果於昨文永十一年太歲甲戌二月十四日獲赦，同年三月二十六日入鎌倉，四月八日晉見平左衛門尉，種種談論中，明告其今年蒙古一定來攻。五月十二日，去鎌倉入此山。此一切正是因欲報父母恩、師恩、三寶恩、國恩，乃不惜捨身棄命者也。然迄今此身此命，固猶存也。又、賢人之習，三度諫國而不用，則交於山林，此昔之定例也。<br>　　此功德上有三寶，下有梵天、帝釋、日月，必其鑒諸。父母也、故道善法師之聖靈也，定得獲助。但有一疑念，目連尊者欲救其母，然青提女仍墮餓鬼道。雖為大覺世尊之子，善星比丘不免墮於阿鼻地獄。此則雖欲盡力救濟，而彼則「自業自得果」，業重難救。<br>　　故道善法師受日蓮為親弟子，宜無可憎之由，祇因十分懦弱，且是執著不願離清澄寺。又、懾於地頭景信之惡毒，及圓智、實成上下其手，恐嚇威脅，無異於釋尊在世時之提婆、瞿伽利，遂使道善法師不顧其憐愛之長年弟子。如此，其後世如何，自令人生疑。但唯一可慶之事，景信、圓智、實成，均先死去，彼等受法華經十羅剎之責而早亡，實是一幸，故其後道善法師似稍有信心，此是馬後炮，又如白晝之燈，成得何用？就為人之子、弟子者言，總覺可憐。彼並非無力之人，流配佐渡國時，竟無一度之存問，實亦未見真有信於法華經也。　　<br>　　即使如此，驚聞道善法師死訊，蹈火赴水，亦欲奔往叩墓為其誦經一卷。思雖如此，然、賢人之習，心雖未遁世，人皆以為遁世，無由出走，不能貫徹初志，人將何謂？<br>　　是以，前後思惟，總不能去。但淨顯法師、義淨法師二人是日蓮幼少之師，恰如勤操僧正、行表僧正，初為傳教大師之師，其後轉成傳教大師弟子。日蓮為景信所仇，脫出清澄山之際，幸得二人掩護潛行得免，此是天下第一之法華經之功勞也，後生何用置疑！<br>　　問云：法華經一部八卷二十八品中，何物是肝心？<br>　　答云：華嚴經之肝心，是大方廣佛華嚴經；阿含經之肝心，是佛說中阿含經；大集經之肝心，是大方等大集經；般若經之肝心，是摩訶般若波羅蜜經；雙觀經之肝心，是佛說無量壽經；觀經之肝心，是佛說觀無量壽經；阿彌陀經之肝心，是佛說阿彌陀經；涅槃經之肝心，是大般涅槃經。如是一切經皆是以「如是我聞」以上之題目，為其經之肝心。大稱大，小稱小，皆以其題目為肝心。大日經、金剛頂經、蘇悉地經等，亦復如此。<br>　　佛亦如此，大日如來、日月燈明佛、燃燈佛、大通佛、雲雷音王佛，是等諸佛之名，具有其佛種種之德。今之法華經亦復如此。如是我聞之上，妙法蓮華經五字即一部八卷之肝心，亦復是一切經之肝心，一切諸佛、菩薩、二乘、天人、修羅、龍神等頂上之正法也。<br>　　問云：不識南無妙法蓮華經之心者所唱，與不識南無大方廣佛華嚴經之心所唱，是齊等耶？抑或是有功德深淺之差別耶？<br>　　答云：深淺有別。<br>　　疑云：其心如何？<br>　　答云：小河可納露、涓、井、渠、江之水，而不能納大河。大河可納露，甚至攝小河，然不能納大海。阿含經如納井、江、露、涓之小河，方等經、阿彌陀經、大日經、華嚴經等是納小河之大河，法華經是能盡納露、涓、井、江、小河、大河、天雨等，一滴不遺之大海也。<br>　　譬如身熱者處大寒水之邊則涼爽，臥小水之邊則不減其苦。五逆、大謗法之一闡提人，處阿含、華嚴、觀經、大日經等之小水邊，難散大罪之大熱；若臥於法華經之大雪山，則五逆、誹謗、一闡提等之大熱，頃刻可散。是以，愚者必須信法華經。諸經題目同是易唱，然愚者所唱法華經題目與智者所唱權經題目，其功德有天地雲泥之差。<br>　　譬如綱索雖大力難斷，小力用小刀即可斷之。譬如堅石，持鈍刀雖大力亦難破，持利劍雖小力可破之。譬如雖不識藥，服之病止；食飯，不能止病。譬如仙藥延壽，凡藥雖能治病，不能延壽。<br>　　疑云：二十八品中，何者為肝心？<br>　　答云：或云品品隨事皆肝心，或云方便品、壽量品肝心，或云方便品肝心，或云壽量品肝心，或云開示悟入肝心，或云實相肝心。<br>　　問云：汝意云何？<br>　　答云：南無妙法蓮華經肝心也。<br>　　問云：其證如何？<br>　　答云：阿難、文殊等云：「如是我聞」。<br>　　問云：其意云何？<br>　　答云：阿難、文殊八年間，於此法華經之無量義，無一句、一偈、一字之遺闕，悉皆聽聞。佛滅後結集時，九百九十九人之阿羅漢，染筆首先必書寫妙法蓮華經，其次乃唱如是我聞，可見妙法蓮華經五字，是一部八卷二十八品之肝心。<br>　　過去自燈明佛時，講法華經䷀光宅寺法雲法師釋云：「如是者，將傳所聞，前題舉一部」。親在靈山聽聞之天台大師云：「如是者，所聞法體也」。章安大師云：「記者釋曰：蓋序王者，敘經玄意。玄意述於文心」。此釋謂文心者，題目是法華經之心也。妙樂大師云：「收一代教法，出法華文心」。<br>　　天竺有七十國，總名月氏國。日本有六十國，總名日本國。月氏名內有七十國，乃至人畜、珍寶，悉在其內。日本名內有六十六國，出羽之羽，奧州之金，乃至國之珍寶、人畜，乃至寺塔、神社，悉攝在日本二字之名內。以天眼見日本二字，六十六國乃至人畜等並現。法眼則可見人畜等之此死彼生。譬如聞人聲而知體，辨足跡而識大小，見蓮花而測池之深淺，觀雨猛而想像龍威。<br>　　此是「一」中有一切之理，阿含經之題目，大體含攝一切，但僅有小釋迦一佛，無他佛。華嚴經、觀經、大日經等亦似說有一切，但無二乘作佛及久遠實成之釋迦佛。例如開花無果，空雷不雨，有鼓無音，有眼不見，石女不生，有人無命或無神。<br>　　大日真言、藥師真言、阿彌陀真言、觀音真言等，亦如是。彼之諸經看似大王、須彌山、日月、良藥、如意珠、利劍等，若與法華經題目相對，則不僅有雲泥之別，且各各皆失當體之自用。例如眾星之光，奪於一日。諸鐵遇一磁石，盡失其利性。大劍值小火，喪其用。牛乳、驢乳等之遇獅王之乳則成水，眾狐之術遇一犬而失，狗犬遇小虎則變色。<br>　　唱稱南無妙法蓮華經，則南無阿彌陀佛之用、南無大日真言之用、觀世音菩薩之用、一切諸佛諸經諸菩薩之用，悉因妙法蓮華經之用而喪失。彼之諸經不借妙法蓮華經之用，皆成徒然無用之物。此現時眼前道理，日蓮弘揚南無妙法蓮華經，則南無阿彌陀佛之用，如月之隱、潮之退、秋冬之草枯、冰溶於艷陽，將漸衰微。請拭目觀之！<br>　　問云：此法若實是尊貴，則迦葉、阿難、馬鳴、龍樹、無著、天親、南岳、天台、妙樂、傳教等，為何不力加獎勸，一如善導之獎勸南無阿彌陀佛，弘通漢土；慧心、永觀、法然之獎勸阿彌陀佛，披靡日本國。<br>　　答云：此質難也，是昔已有之質難，非今始作。馬鳴、龍樹菩薩等，是佛滅後六百年、七百年等之大論師，彼等出世弘通大乘經，諸小乘者疑之云：「迦葉、阿難等，於佛滅後二十年、四十年存世，其弘通正法，為其是如來一代之肝心故也。而彼等所詮，但唯苦、空、無常、無我之法門。今，馬鳴、龍樹等，雖亦賢士，然未必定能超逾迦葉、阿難也 此其一。迦葉遇佛而得解，此諸人未遇佛 此其二。外道立常樂我淨，佛出世說苦、空、無常、無我，此諸人亦說常樂我淨。佛已入滅，迦葉等亦皆隱沒。是第六天魔王入此輩之身，以壞佛法，而揚彼外道之法者乎！然而與佛法為仇，須是破頭、斬頸、斷命、止食、逐其出國」。<br>　　小乘諸人晝夜惡聲，朝暮杖木相加，而馬鳴、龍樹等祇一、二人，唯此二人，確係佛使。摩耶經說，六百年馬鳴出、七百年龍樹出者，此也。此外，楞伽經亦記有此事，付法藏經亦有之，不及細表。然而，小乘諸人不用此言，但胡亂指責。「如來現在，猶多怨嫉，況滅度後」之經文正當於此時，可以想見二人當時際遇。提婆菩薩見殺於外道，師子尊者之斬頸，當知皆是此事也。　　又、佛滅後一千五百餘年，月氏之東，有名漢土之國，代入陳隋，天台大師出。此人云：「如來聖教，有大、有小、有顯、有密、有權、有實。迦葉、阿難一向弘小，馬鳴、龍樹、無著、天親等弘權大乘，於實大乘之法華經，或但為指示而隱其義，或述經表而不述始中終，或述門而不顯本門，或有本而無觀心」。如是有南三北七十流之末，達數千萬人，同聲哄笑曰：「世入末，不思議之法師出現。至今多度有人指我輩偏執，但此法師竟謂自後漢永平十年丁卯之歲，至今陳隋之世，三藏、人師二百六十餘人，不僅無知識，且是謗法，說其墜惡道。甚至瘋狂指說傳持法華經之羅什三藏，亦是無知識者。漢土姑不論，月氏大論師，龍樹、天親等數百人之四依菩薩，亦稱其未說實義。殺死此法師，如殺一頭鷹，比殺鬼是更好事」，作此罵詈。又、妙樂大師時，自月氏傳來法相、真言，漢土更始建華嚴宗，因妙樂大師種種指責，又生大騷亂。　<br>　　日本國、傳教大師，於佛滅後一千八百年出世，見天台之釋，破折欽明已來二百六十餘年間之六宗，被謗為在世之外道、漢土之道士在日本出現。大師更欲建立於佛滅後一千八百年間，月氏、漢土、日本所未曾有之圓頓大戒。不僅此也，更謂西國觀音寺戒壇、東國下野之小野寺戒壇、中國大和國、東大寺戒壇同是小乘臭糞戒，賤如瓦石。持此之法師等，同於野干、猿猴等。<br>　　人回報以「是真奇怪之法師，宛似大蝗蟲出現於國內，佛教之苗，一時頓盡。殷之紂，夏之桀，化為法師，出生日本。後周之宇文，唐之武宗，再度出世，如今佛法其將盡滅，國其衰亡乎？大乘、小乘二類法師同時出現，是修羅與帝釋、項羽與高祖之一國並出也」。諸人舞手張舌，驚異不已。「在世有佛與提婆二個戒壇，死傷者眾。是以，他宗可棄。欲立我師天台大師所未立之圓頓戒壇，如此不思議。可畏、可畏」！罵聲四起。<br>　　然而，經文分明，是以，叡山大乘戒壇既已建立。是以，內證雖同，以法之流布言，較之迦葉、阿難，馬鳴、龍樹等為勝；較之馬鳴等，天台為勝；較之天台，傳教為勝。世末，人智淺，佛教深。例如輕病凡藥，重病仙藥。弱人須待強人扶持者，此也。<br>　　問云：天台、傳教未弘通之正法有之乎？<br>　　答云：有矣。<br>　　求之云：是何物耶？<br>　　答云：有三。佛為末法留置正法。是迦葉、阿難等，馬鳴、龍樹等，天台、傳教等所未弘通。<br>　　求云：其形貌如何？<br>　　答云：一是日本乃至一閻浮提，一同須以本門教主釋尊為本尊。所謂寶塔之內釋迦多寶，其外諸佛，並上行等四菩薩為脇士。二是本門戒壇。三是日本乃至漢土、月氏、一閻浮提之人，無論有智無智，須一同捨棄餘事，唱南無妙法蓮華經。此事尚未弘通，一閻浮提內，佛滅後，二千二百二十五年間，無一人唱者。日蓮一人，南無妙法蓮華經、南無妙法蓮華經，唱不惜聲。例、波隨風而有大小，火依薪而有高下，蓮隨池而有大小，雨依龍而有疾徐。根深則枝茂，源遠則流長，此之謂也。周代七百年，由於文王之禮孝，秦不過二世，以始皇之左道也。<br>　　日蓮慈悲曠大，南無妙法蓮華經，萬年之外，必流布至未來而無盡。有為日本國一切眾生開盲目之功德，遮斷無間地獄之道。此功德踰越傳教、天台，勝於龍樹、迦葉。極樂百年之修行，不及穢土一日之功德。正像二千年之弘通，劣於末法之一時歟。此非出於日蓮之智賢也，時以使之耳。春花秋實，夏熱冬寒，亦非時之使然乎？<br>　　「我滅度後，後五百歲中，廣宣流布，於閻浮提，無令斷絕，惡魔、魔民、諸天龍、夜叉、鳩槃荼等，得其便也」。此經文若使落空，舍利弗不得成華光如來，迦葉尊者不得成光明如來，目犍不得成多摩羅跋栴檀香佛<br>，阿難不得成山海慧自在通王佛，摩訶波闍波提比丘尼不得成一切眾生喜見佛，耶輸陀羅比丘尼不得成具足千萬光相佛。三千塵點作戲論，五百塵點是妄語。恐教主釋尊亦將墮無間地獄，多寶佛受阿鼻火炎之苦，十方諸佛以八大地獄為家，一切菩薩受一百三十六苦，能有此理耶？既無此理，日本國一同是南無妙法蓮華經也。<br>　　花落歸根，實留土，此功德必集於故道善法師聖靈之身。南無妙法蓮華經、南無妙法蓮華經。<br>　　建治二年 太歲丙子七月二十一日　　記之<br>　　　自甲州波木井鄉身延山，奉送於安房國東條郡清澄山淨顯法師、義淨法師　几前"
		},
		{
			"_id": "356",
			"name": "芋一馱書",
			"context":
				"芋一馱書<br>　　　　　　　　（芋一馱御書）<br><br>　　芋一馱、生薑五十把，敬領。<br>　　此身延之山，西有白根之嶽，常時積雪。東有天子之嶽，多見日照。北是身延之嶽，南是鷹取之嶽，四山之間，如處箱底。由戌亥 北西之隅，川流向辰巳 南東之隅。如斯山野，嶺頭蟬聲，谷底猿鳴，密林如葦，茂草似雨。然、承送來之芋，此所未見，生薑亦無。芋似石而肉軟，薑似草而有味。<br>　　已奉申於法華經，厚志定蒙釋迦佛鑒諸。恐恐謹言。<br>　　八月十四日　　　　　　　　　　　　　　　日　　蓮　花押<br>　　　敬覆"
		},
		{
			"_id": "357",
			"name": "閻浮提中書",
			"context":
				"閻浮提中書<br>（閻浮提中御書）<br>別名：師子王御書<br>　　閻浮提中飢餓......示現閻浮提中......。又云：又示現閻浮提中......劫起等。人王三十代......國之聖明王......渡日本國。王不用之，以此蒙佛罰三代。......隱釋迦佛之咎......念佛者等，善光寺之阿彌陀佛。上自一人，下及萬民，眾人皆......顯之。<br>　　為怨於說顯此事之日蓮者，皆犯日蓮。天皆捨此國......。法華經第二云：「見有讀誦、書持經者，輕賤憎嫉，而懷結恨」，又云：「多病痟瘦」。第八云：「諸惡重病」。又第二云：「若修醫道，順方治病，更增他疾，或復致死」，又云：「若自有病，無人救療，設服良藥，而復增劇」。<br>　　弘法大師稱法華經是望後作戲論，東寺一門上自御室、下至一切東寺門家，汲其流遂皆謂法華經為戲論。叡山座主並三千大眾及日本國之山寺一同云：「......大日經」等。智證大師云：「法華尚所不及」等。園城長吏並一國末流等云：「法華經不及真言經」。用此三師之國主而致法皇盡滅。明雲座主為木曾義仲所殺，承久之亂，御室鬱鬱以終者，此也。<br>　　願我弟子等，作獅子王之子，勿為群狐所笑。自過去遠遠劫已來，如日蓮之獅子，捨身命以顯強敵之科者難值。國主之責，已是可畏，況閻魔之責乎！日本國之責如水，濡何足懼？閻魔之責如火，試思裸身入之如何？大涅槃經之文意，信佛法今度離生死之人，若稍有怠心，佛為勵其心志乃加以疫病。是勉之者，是勵之者也。<br>　　日蓮為凡夫，既不具天眼，一紙不能透視。非宿命通，不知三世。而如此經文，日蓮雖是肉眼，天眼、宿命......。推知日本國七百餘歲之佛眼流布，八宗、十宗之邪正，漢土月氏之論師人師之勝劣，八萬法藏、十二部經之旨趣......。我朝之將亡事，在先已有論之，宛然如合符契。此皆法華經之力也。而國主納讒臣等之凶言，加害於我，凡夫之見耳！雖不為稍有退心，再再加害！<br>　　拒美食之人故，力所不及，交於山林。而既為凡夫，無計耐寒避暑。乏食......行萬里而得一食，是為難耐，思子孔十旬九飯，孰堪忍之。讀經之聲欲絕，觀心之心c矣。<br>　　然而，承於此際過訪，豈是偶然，是教主釋尊之所遣耶？將又非過去宿習之所催乎？意多紙上難盡。恐恐謹言。"
		},
		{
			"_id": "358",
			"name": "眾生身心書",
			"context":
				"眾生身心書<br>（眾生身心御書）<br>別名：隨自意御書<br>　　說眾生之身與心，是欲隨順眾生之心而說者，雖是佛說，亦不出眾生之心，是以名作隨他意之經。譬如不嗜酒之親，亦有極為好酒之愛子。既是愛之，亦是為取好於彼，為彼勸酒，父母亦作嗜酒者狀。以此，愚昧之子遂思父母亦是好酒者矣。　　有名提謂經之經，說人天之事。有名阿含經之經，說二乘之事。華嚴經之經，說菩薩之事。方等、般若經等，或似阿含經、提謂經，或似華嚴經。此等諸經，末代凡夫讀之，雖以為是合於佛心者，若詳論之，所讀者，己心而已。己心本拙，無有所得。<br>　　法華經之經是隨自意，所說是佛心。佛心全是善，故縱為無知之人，奉讀此經，利益無量。譬如蓬生麻中、蛇入筒內。親善人者，其心其行其言自然正直。法華經亦如是。雖乏善可陳者，信此經之人，佛自亦思其為善者。<br>　　又於此法華經，依機、依時、依國、依弘之人，有種種變化。此事雖等覺之菩薩，似亦所不知。況是末代凡夫，何得而知之耶？<br>　　而、為人之使者有三人，一人十分聰明，一人雖不愚，亦不聰明，另一人雖愚，卻是忠實。此三人使者，第一人可以無過。第二人雖不及第一，但小有聰明，常於主人之言外，擅加其私言，是最惡之使者。第三人正以其很愚癡，不加私言，極為正直，故不違主人之言，是較第二為優之使者，甚至亦能勝於第一人也。第一是譬於月支之四依，第二譬漢土之人師，第三譬末代凡夫中，愚癡但正直者。<br>　　佛在世之事，暫置之。佛入滅之次日，至一千年為正法時代。正法一千年又分二：前五百年之間，弘小乘經，弘者迦葉、阿難等；後五百年是馬鳴、龍樹、無著、天親等，弘通權大乘經。於法華經有書其片端之論師，亦有全未言及之人。正法一千年間，論師之言，少許似如佛說，多數有誤。無有所誤，但言而不足者為迦葉、阿難、馬鳴、龍樹、無著、天親等。　　入像法一千年，佛法渡漢土，始與儒家議論，無暇他及，佛教內之大小、權實不見爭議。佛法漸漸流布，且由月支傳來之佛法，接踵而至。在前之人思其為賢，而以居後傳來之經論觀之，知其為誤之事固有之，而以為是愚人者，看來是賢者之事亦有之。<br>　　結果，佛法分成十派，其義千萬，愚者不知所從，視為智者之人偏執甚烈。雖然，彼等亦有其一致之義，是所謂一代聖教之第一是華嚴經，第二是涅槃經，第三是法華經。此義上自一人、下及萬民無敢有異議者，以其是大聖之法雲法師、智藏法師等之十師之義一同故耳。<br>　　而像法中，陳隋之代，有名智顗之小僧，後號智者大師，所說法門雖多，詮之，祇是法華、涅槃、華嚴經勝劣一事耳。智顗法師云：「佛法顛倒」，陳主為明辨此事，召來南北十師之最高僧侶，慧囚僧上、慧曠僧都、慧榮、法歲法師等百有餘人，與天台大師對論。<br>　　時、大師舉法華經中「於諸經中，最在其上」，及「已今當說中，最為難信難解」取意。此文之「已」者，是指無量義經所云：「摩訶般若、華嚴海空」等；「當」者，是指涅槃經云：「從般若波羅蜜出大涅槃」等。可見此經文較之於華嚴經、涅槃經，而以法華經為勝之事，赫赫明明，應能會通。大師如此責難，一座之眾，或閉口，或作惡聲，或變色等。陳主起立向大師三拜，百官合掌，諸僧力所不及，稱伏。<br>　　一代之中，以法華經為第一，已是定論。然、像法後五百歲，新譯之經論陸續傳來。太宗皇帝貞觀三年，玄奘入月支十七年，盡習五天竺佛法；貞觀十九年回漢土，傳深密經、瑜伽論、唯識論及法相宗。　　玄奘云：「月支宗派雖多，此宗第一」。太宗皇帝乃漢土第一賢王，以玄奘為師。此宗之所詮云：「三乘方便，一乘真實」，或「一乘方便，三乘真實」，又云：「五性各別。決定性、無性有情，永不作佛」，此義與天台宗如水火。而天台大師與章安大師已入滅，其已下諸<br>人，人非人也，天台宗遂見破矣。<br>　　其後，則天皇后之朝，華嚴宗成立，前為天台大師所責之華嚴經六十卷置之不用，而以其後由日照三藏傳來之新譯華嚴經八十卷立之。此宗所詮云：「華嚴經根本法輪，法華經枝末法輪」。則天皇后為尼，於內外典稍有知識，慢心高，貶天台宗，而以法相、華嚴，二重置於法華經之上。<br>　　再後，玄宗皇帝御宇，有善無畏三藏、金剛智三藏、不空三藏，自月支傳來大日經、金剛頂經、蘇悉地經之三部經。此三人，言人品、言法門，是前此漢土人師無堪比擬者，且更傳來前所未有之印與真言，使人以為佛法是已前在此國未曾真實有得者。彼等之言云，天台宗勝於華嚴、法相、三論，唯不及真言經。<br>　　其後，妙樂大師曾責天台大師所未及責之法相宗、華嚴宗、真言宗，然以未得如天台大師之在公庭質難，事之不顯如闇夜錦衣。因有法華經所無之印與真言，故眾人一同以為真言最勝矣。<br>　　像法中，佛法傳來日本國，時在欽明天皇六年。由欽明至桓武之二百餘年間，三論、成實、法相、俱舍、華嚴、律之六宗弘通。真言宗是人王四十四代、元正天皇御宇傳來，天台宗是人王第四十五代、聖武天王御宇傳來，然未即弘揚。<br>　　桓武之代，最澄法師，後號傳教大師，入唐已前即究極六宗，十五年間，籠居山中，遍覽天台、真言二宗。入唐已前，以天台宗責六宗，七大寺受責，悉成最澄弟子，六宗之義破矣。後、延曆廿三年入唐，同廿四年歸朝，弘天台、真言之宗於日本國，但勝劣之事存於內心未向人說。<br>　　同代有名空海者，後號弘法大師，延曆廿三年入唐，大同三年歸朝，專傳習真言一宗。此人之義云：「法華經尚不及華嚴經，何況與真言耶」！<br>　　傳教大師弟子有名圓仁之人，後號慈覺大師，曾於承和五年入唐，同十四年歸朝，十年之間，學真言、天台二宗。在其去國前，先已從傳教大師、義真、圓澄，習究天台、真言二宗，入漢土之十年間，值八大德，習真言；又值宗叡、志遠等，習天台宗。歸朝後云：「天台宗與真言宗同為醍醐，俱極深秘」，奉得宣旨弘傳。<br>　　其後有名圓珍之人，後號智證大師，入唐已前為義真和尚弟子，於日本國內從義真、圓澄、圓仁等人，習究天台、真言二宗。更於仁壽三年入唐，貞觀元年歸朝，七年之間，從法全、良諝等人，習天台、真言二宗，盡得其傳。<br>　　其言謂天台、真言二宗之勝劣，雖明如懸鏡，然後代必有爭議，故須定之而言：「天台、真言二宗，譬如人之兩目、鳥之二翼，此外有立異義者，是背叛祖師傳教大師之人也，不可住此山中」，奉得朝廷頒旨弘通。是以，漢土、日本雖多有智者，無人破得此義。此義誠是真實，習之者必得成佛，崇信之國王，其治世必臻安穩歟。<br>　　愚見雖言之於他人，奈不為所用，反招來此身之災。甚至，與聞之弟子檀那，當亦不得安穩歟。此事亦不出所料。　　然思彼等之說，一定是違於佛意者。法華經一部、八卷、二十八品，若云有勝得此經者，則此法華經來集之十方諸佛，是為作大妄語而來集者耶？從之，再見華嚴、涅槃、般若、大日經、深密等諸經，曾未有破「於諸經中，最在其上」之明文。<br>　　是以，善無畏等、玄奘等、弘法、慈覺、智證等，雖有種種巧論，總不能舉出法華經是劣于大日經之經文，但欲以印與真言之有無而分高下。著書數百卷，往復於漢土、日本，計謀無數，請得朝旨等，誠足以威人矣。然、倘能舉出分明之經文，誰復能為之疑耶？<br>　　露積而成河，河匯而成大海；塵積為山，山疊而為須彌山。小事累而為大事，何況此事是最大事。作疏時，自應究竟兩方之道理、文證，又、敕旨原亦應充分辨明兩方道理，筆之於書，永垂教誡才是。<br>　　「已今當」之經文，佛尚不能破之。何況以論師、人師、國王之威德，焉能破之耶！已今當之經文，梵王、帝釋、日月、四天等聽聞之餘，各各書之置於宮殿。誠有人不知「已今當」之經文時，弘揚其先人之邪義，雖可不蒙其咎，然有強者堅立此而不退轉，則將有大事出現。受人鄙視、或罵、或打、或流、或欲斷其命時，梵天、帝釋、日月，四天發怒，來為此行者之助，忽降天譴，遂爾民亡國破。<br>　　法華經行者卑微，但守護之天剛強。例修羅吞日月，則頭破七分；犬吠獅子，則腸腐。今予見日本國正是如此。又對此供養之人，必有供養法華經之功德。傳教大師釋云：「讚者福積安明，謗者罪開無間」。　　稗飯供養辟支佛之人，成普明如來。土餅供養佛者，為閻浮提王。設使作功德，所供養者如非真實之人，祇成得大惡，不能為善。縱或誠心不足，且是少許物品，然供養於真實之人，其功則大。何況有厚志，供養於真實之法者乎！<br>　　加之，當今世亂，民力不豐，無暇多顧，而猶能馳心於山中之法華經，承送之孟宗竹筍，得非下善種於福田者耶？感淚不禁"
		},
		{
			"_id": "359",
			"name": "白米一袋書",
			"context":
				"白米一袋書<br>（白米一俵御書）<br>別名：事理供養御書<br>　　白米一袋、毛芋一袋、河苔一籠，承專使送達。<br>　　人有二寶：一衣、二食。經云：「有情依食住」，文意是謂，受生者依衣食而住世。魚栖於水，水為家。木生於地，地為寶。人以食為生，食為寶。生命為一切財寶中第一之財寶。經有「遍滿三千界，無有直身命」之說，謂雖有遍滿三千大千世界之財寶，亦不可抵得生命也。是以，生命如燈，食物如油。油盡則燈滅，無食則命絕。<br>　　敬禮一切神佛，首稱南無二字，南無為何事？南無是天竺語，漢土、日本稱歸命，歸命是謂以己命奉佛也。己之身也，隨其身份，有者有妻兒、眷屬、領地、金銀等，亦有一無財寶之人。無論是有財寶、無財寶，總無能勝過生命之財寶者矣。是以，古之聖人、賢人以生命奉佛，而遂成佛。<br>　　所謂有名雪山童子者，以身委鬼，而習八字；藥王菩薩燃臂以奉法華經。我朝有名聖德太子之人，剝手之皮，以奉書法華經；稱天智天皇之國王，燃其無名指之指，以奉釋迦佛。此等是賢人、聖人之事，非我等所可侔也。<br>　　但、成佛之事，凡夫必先於「志」之一字有得於心，而後可。志是何謂？仔細尋思，乃觀心之法門耳。若問觀心法門又是何謂？一身僅著之衣供養法華經，是剝己身之皮以奉者也。飢世之時，離此，今命不保，以此僅有之糧獻於佛，是以身命奉佛者也。此功德不劣於藥王燃臂、雪山童子投身飼鬼。於聖人則以事供養，於凡夫則以理供養，是乃止觀第七觀心之檀波羅蜜法門也。<br>　　真道不離於世間事法。金光明經云：「若深識世法，即是佛法」。涅槃經云：「一切世間、外道經書，皆是佛說，非外道說」。妙樂大師更引法華經第六卷之經文「一切世間、治生產業，皆與實相，不相違背」，而張顯其義，釋之云：「彼之二經，雖是深心之經，然較法華經為猶淺。彼釋世間法依於佛法，法華經不然，世間法即是佛法全體」取意。<br>　　爾前經之意，心生萬法，譬心為大地，草木如萬法；法華經不然，謂心即大地、大地即草木。爾前諸經之意，「心澄如月，心淨如花」；法華經不然，乃「月即是心，花即是心」之法門也。<br>　　即以此事，須知，白米非白米也，是命也。"
		},
		{
			"_id": "360",
			"name": "食物三德書",
			"context":
				"食物三德書<br>（食物三德御書）<br><br>　　......故書有大國之王以民為親，民以食為天之言。食有三德：一續命、二益色、三增力。施物於人，我身受益。譬如為人點火，明在我前。作惡者我倘養之，則彼延年氣盛，色旺目炯，力增而足捷手利。投食養彼之人，反致色衰氣虛，得無力之報。<br>　　一切經者，文字載於紙上，譬如星月之列於虛空、草木之生於大地。此文字亦是釋迦如來之氣。氣者，生氣也。此生氣有二：一是九界......（以下缺）。"
		},
		{
			"_id": "361",
			"name": "一定證伏書",
			"context":
				"一定證伏書<br>（一定證伏御書）<br><br>　　......既經一定證伏，其後雖有無數智人，不能改易，及今之四百餘年。是以，今、日本國之一萬餘寺，三千餘神社，四十九億九萬四千八百二十八人之一切眾生，皆成彼三大師之弟子，將法華最第一之經文，下之於最第二、最第三。其始雖似未見其失，然涓滴匯成大海，塵埃積成大山矣......（以下缺）。"
		},
		{
			"_id": "362",
			"name": "初穗書",
			"context":
				"初穗書<br>（初穗御書）<br><br>　　白米數石，拜領。<br>　　初穗之事，謹已奉告於法華經寶前，並恭申謝意。請來參謁。恐恐謹言。　　　　　　　　　<br>　　十月二十一日　　　　　　　　　　　　　日　　蓮　花押<br>　　　覆御所"
		},
		{
			"_id": "363",
			"name": "致五大書",
			"context":
				"致五大書<br>（五大許御書）<br><br>　　......經文並無顛倒或脫落。......狂亂者此之謂歟！於法門也，似賢者反惡。<br>　　追記<br>　　五大之下，三伊法師亦有言之，是聞自他所者歟？論事，或別有其原委乎？伯耆阿闍梨，事之如我祖可也。縱是例之人來晤時，猶須勿忘此事。"
		},
		{
			"_id": "364",
			"name": "一大事書",
			"context": "一大事書<br>（一大事御書）<br><br>　　堂堂為言者，此是我日蓮當身之一大事也。恐恐。<br>　　五月十三日　　　　　　　　　　　　　　日　　蓮　印"
		},
		{
			"_id": "365",
			"name": "身延相承書",
			"context":
				"身延相承書<br><br>別名：總付囑書　　<br>　　日蓮一期之弘法，付囑白蓮阿闍梨日興，為本門弘通之大導師。國主若立此法，須於富士山建立本門寺戒壇，唯待時耳。云事之戒法者，此也。尤以我門弟等須守此狀。<br>　　弘安五年壬午九月　日　　　　　　　　　　日　　蓮　印<br>　　　　　　　　　　　　　　　　　　　血脈次第　日蓮日興"
		},
		{
			"_id": "366",
			"name": "報恩抄送文",
			"context":
				"報恩抄送文<br><br><br>　　接奉來翰。法門無間親疏，但不為無心之人道也。此事須有得於心。圖顯御本尊奉上。此法華經，較佛在世是佛滅後，較正法是像法，較像法是末法之初，次第怨敵強盛。倘能留意及此，日本國此外更無法華經行者，是眾人皆當知之矣！<br>　　道善法師逝去之報，上月間粗聞之，原應自身早早奔赴，再著人持此抄前往。然、自身內心雖未存遁世之想，而人皆以此目之，故不容出得此山。近時，眾人暗中議論或將有宗論，故分尋經論等於十方，諸國諸寺遣有多人，此人遣在駿河國，現時歸來，故特遣往。<br>　　此文所寫是大事中大事，十分重要！然若說與非理之人，亦能誤事。縱或無之，然聞者既多，必為外人所知，為君計，為法門計，均非安穩。希君與義淨法師二人，由此人誦讀之，於嵩森之頂二三遍，再於故道善法師墓前讀一遍，其後則可使此人存之，再常往聽聞。聽聞多度，當可有得於心矣！恐恐謹言。<br>　　七月二十六日　　　　　　　　　　　　　日　　蓮　花押<br>　　　清澄方丈"
		},
		{
			"_id": "367",
			"name": "池上相承書",
			"context":
				"池上相承書<br><br>別名：別付囑書<br>　　釋尊五十年說法，付白蓮阿闍梨日興相承之，為身延山久遠寺之別當。背之者，在家出家，是非法之眾也。<br>　　弘安五年壬午十月十三日　　　　　　　　　　　武州池上<br>　　　　　　　　　　　　　　　　　　　　　　日　　蓮　印"
		},
		{
			"_id": "368",
			"name": "富士一跡門徒須知",
			"context":
				"富士一跡門徒須知<br>（富士一跡門徒存知事）<br><br>　　首先，日蓮聖人之本意，在法華本門之事，不曾有異議，而其所定之弟子等，忽起異趣，改變法門。況於末學等，更生種種異轍。故於日興門葉，須守此旨，一同興行，而錄此狀。<br>　　一、聖人在生時，定弟子六人事 弘安五年十月　日定之<br>　　　一、日昭　　辨阿闍梨<br>　　　二、日朗　　大國阿闍梨<br>　　　三、日興　　白蓮阿闍梨<br>　　　四、日向　　佐渡阿闍梨<br>　　　五、日頂　　伊予阿闍梨<br>　　　六、日持　　蓮華阿闍梨<br>　　　此六人內，五人與日興不和，種種緣由如下。<br>　　　一、五人一同云：「日蓮聖人之法門，天台宗也」。其上，向公所遞狀稱己等為天台沙門。又云：「先師日蓮聖人，汲天台之餘流」。又云：「扇桓武聖代之古風，汲傳教大師之餘流，欲弘法華宗」。日興云：「彼之天台、傳教所弘法華，門也。今、日蓮聖人弘宣之法華，本門也」。此旨具載於狀。依此相違，五人與日興，堅為義絕。<br>　　 二、五人一同云：「諸神社為祈現世、當來」，是以，虔誠參詣伊勢太神宮、二所、熊野等各所，祈願二世之所望。<br>　　　　 日興一人云：「謗法之國，天神地祇及守護其國之善神，捨離不留，故惡鬼神亂入其國土，而致災難」。依此相違，義絕。<br>　　 三、五人一同云：「勤行如法經，書寫供養之」，以此而於各所，行法華三昧，及行一日經。<br>　　　　 日興云：「如此行儀，非末法之修行，又、謗法之代不可行之」。以此，日興與五人，堅為不和。<br>　　 四、五人一同云：「聖人法門是天台宗」，故於比叡山出家授戒。<br>　　　 　日興云：「彼比叡山之戒是門，像法所持之戒。日蓮聖人之受戒是法華本門之戒，今末法所持之正戒也」。依此，日興與五人義絕。<br>　　 已前諸條大綱如此，此外巨細，難具注。<br>　　 五、甲斐之國、波木井鄉，身延山麓，有聖人之廟。日興不往彼廟者，以彼廟地頭、南部六郎居士 法名日圓，是日興最初發心弟子。依此因緣，於聖人居彼地九年間歸依，滅後某年某月義絕，以有諸條之事。<br>　　　 　造立供養釋迦如來像，奉為本尊 此其一。次、聖人在生九年間，停止參詣神社。其年始之，即參詣二所、三島 此其二。<br>　　　　 次、號一門募化，對南部鄉內福士之塔，供養奉加有之 此其三。<br>　　　　 次、號一門之佛事助成，造立並莊嚴九品念佛道場一座，其地在甲斐國 此其四。<br>　　　已上教訓四條謗法，而云日向許之。依此義，去其所，即其年月，與彼波木井居士之子孫，永絕師弟之義。是以，不往彼廟也。<br>　　二、循聖人例，日興定六人弟子事<br>　　　一、日目<br>　　　二、日華<br>　　　三、日秀　　為聖人之常隨給侍<br>　　　四、日禪<br>　　　五、日仙<br>　　　六、日乘──未值聖人<br>　　已上五人為聖人之隨侍。議定須一體和合，不可有異議。<br><br>　　三、聖人御影像之事<br>　　或云五人、或云在家，奉圖繪像木像，在在所所，不知其數，而面面<br>不同。<br>　　爰、日興云：「奉寫御影之本意，在使後代知之耳。是是非非，奉寫其本來容貌可矣」。依此，日興門徒在家出家之輩，奉見聖人之仁等，一同評議，而於其年月奉寫，雖全體不異，所圖大概為粗相，是以，有附書於背。但彼面面之圖像，無一相似之中，有前正和二年，日順圖繪之本，雖無相似之分，但較諸其他之像，稍存面影。是故，為供後輩辨別彼此是非，而背書作不似置之矣。<br><br>　　四、聖人御書之事 附十一條<br>　　彼五人一同之義云：「聖人從無自作經釋，縱令少少有之，或為在家之人粗示佛法因緣，而以假字為之。或為俗男俗女，捧一毫供養，而作書翰返禮施主，以攝引愚癡者。而日興號作聖人御書，談之、讀之，是張顯先師之恥辱」。故將散在諸方之御書，或溶化或火燒殆盡。<br>　　如斯破滅先師遺跡，故具註之，為後代龜鑑也。<br>　　　一、立正安國論一卷。<br>　　　　　此有兩本，一本文應元年著作，是上奏最明寺大人、寶光寺大人本；一本弘安年中於身延山，就前本增益，旨趣無異，云建治之廣本。<br>　　　二、開目抄一卷，今開為上下。<br>　　　　　著於佐渡國，賜四條金吾賴基，日興所持本是再繕，未以正本為校。<br>　　　三、報恩抄一卷，今開為上下。<br>　　　　　於身延山為本師道善法師聖靈作，送清澄寺，聞存於日向，日興所持本是再繕，未以正本為校。<br>　　　四、撰時抄一卷，今開為上中下。<br>　　　　　賜駿河國西山由井某，正本、日興有上中二卷 此中面目俄開事，下卷存日昭處。<br>　　　五、下山抄一卷。<br>　　　　　甲斐國下山鄉，兵庫五郎光基之氏寺、平泉寺住僧因幡法師日永受逐時述作，直接自筆與之，正本所在不明。<br>　　　六、觀心本尊抄一卷。<br>　　　七、取要抄一卷。<br>　　　八、四信五品抄一卷 法門不審之諸條所作覆書。致彼之函，書於內部　。<br>　　　　　已上三卷賜因幡國富城莊本主，今常住下總國五郎居士日常，正本存彼處。<br>　　　九、本尊問答抄一卷。<br>　　　一○、唱題目抄一卷。<br>　　　　　此書，最初之御書，文應年間，以常途天台宗之義分，註釋爾前法華之相違，文言義理共爾。<br>　　　一一、御筆抄加法華本門四字。故御書雖無之，日興今從義置之，非無先例。<br><br>　　五、本尊之事四條 四條一、五人一同云：「本尊可崇奉釋迦如來」，而既立之。又云：「弟子檀那中亦接獲有關造立供養之御書」。是以，盛造堂舍，或安置一體，或以普賢、文殊為士；而以聖人親筆之本尊，懸於彼佛像之後，或棄置於堂舍之廊。<br>　　　　 　日興云：「聖人所立法門，全不用繪像、木像之佛菩薩為本尊，唯依御書之意，可以妙法蓮華經五字為本尊，即聖人自筆之本尊是也」。<br>　　　 二、如上一同忽視此本尊之故，或云：「曼荼羅」，而有覆於死人以葬之輩，或又有沽卻之族。如此輕賤，是以多分喪失。<br>　　　　 　日興云：「此親筆之御本尊，是一閻浮提尚未流布，正像末猶未弘通之本尊」。然則，日興門徒所持者，絕不可讓予子孫，亦不可付囑弟子等。須於同一所供奉，六人一同守護。直至廣宣流布之時，本化國主有為尋求之時止，須深為敬重奉之。<br>　　　 三、於日興弟子等之本尊，一一皆為書奉之事。誠以凡筆，深恐有黷聖筆。雖然，或親有強盛信心而賜之，及其子孫捨之；或於師有常隨給侍之功，酬而授之，及其弟子捨之。或又有以之為交易，或又有為他人所盜者。如此等者，其數多有之。故書所賜本主之名分，為後代之高名也。<br>　　　 四、親筆之本尊，以形木彫印，授與不信之輩，而受輕賤之由。諸方有聞其事，所謂日向、日頂、日春等也。<br>　　　　 　於日興弟子等，在家出家之中，或捨身命、或被創、或居所受逐放，有一分信心之輩，忝奉書寫授與者。<br>　　　　　　本尊人數等又逐放人等，斬首、致死之人等。<br><br>　　六、可建本門寺之所在地事<br>　　五人一同云：「彼之天台、傳教，存生間受用，即建立寺塔，所謂大唐之天台山，本朝之比叡山是也。而於彼之本門寺，先師未為置定何國、何所」。<br>　　爰、日興云：「大凡選求勝地，建立伽藍，是佛法通例」。然、駿河國富士山是日本第一名山，最宜於此建立本門寺之由，已為奏聞。是以，廣宣流布之時至，國主用此法門時，必於富士山立之。<br><br>　　七、王城之事<br>　　右、於王城，殊可選勝地也。尤以佛法與王法是本源一體，隨其居處，不可相離，南都七大寺、北京比叡山，先蹤同之，後代不改。而駿河國富士山，廣博之地。一是扶桑國也；二、四神相應之勝地也。尤為本門寺與王城作一所之由，既是往古有佳例，亦是日蓮大聖人本願之所也。<br><br>　　八、日興所集證文之事<br>　　御書中引用，若經論書釋之文，若內外典籍傳之文等。聖人或取大綱<br>隨義轉用，或略取其意而述用。依之，日興搜集散引之諸文典籍，次第勘<br>校考證，其功未竟，猶在蒐證中。一、內外論要文 上下二卷，依開目抄之意撰之。<br>　　　二、本弘經要文 上中下三卷　，依撰時抄之意撰之。<br>　　　三、漢土之天台、妙樂，對治邪法，弘通正法證文一卷。<br>　　　四、日本傳教大師，破失南都邪宗，弘通法華正法證文一卷。<br>　　已上七卷集之，未再治。<br><br>　　九、奏聞狀事<br>　　　一、先師聖人文永五年申狀一通。<br>　　　二、同八年申狀一通。<br>　　　三、日興其年申狀一通。<br>　　　四、漢土佛法，先以史料次第圖之，一通。<br>　　　五、本朝佛法，先以史料次第圖之，一通。<br>　　　六、三時弘經之次第，並可建本門寺事。<br>　　　七、先師書釋要文一通。<br><br>　　一○、追加八條<br>　　近年以來，盜取日興所立之義，據為己義之輩出現，其由緒事。一、寂仙法師日澄始為盜取，據為己義，彼日澄乃民部阿闍梨弟子。案甲斐國下山鄉地頭、左衛門四郎光長，是聖人之弟子也。遷化後，以民部阿闍梨為師 歸依僧。而前永仁年中造立新堂，供奉一體佛時，來日興處，詰難日興所立之義，然、聞其後又據為己義，而正安二年民部阿闍梨，開眼供養新堂並一體佛。爰、日澄與本師民部阿闍梨永為義絕，而歸伏日興為弟子。此人雖盜取為自義，後改悔歸伏。<br>　　　二、前永仁年中，越後國有名摩訶一者 天台宗學匠，盜取日興之義，聞盛行弘通於越後國。<br>　　　三、前正安年中以來，有名淨法法師天目者 曾奉值聖人，盜取日興之義，弘通於鎌倉，又蔑視祖師之添加。<br>　　　四、辨阿闍梨弟子少輔法師日高，自嘉元年間以來，盜取日興之義，盛為弘通於下總國。<br>　　　五、伊予阿闍梨下總國真間堂是一體佛，而於前年月，盜取日興之義，添附四士，彼菩薩像為寶冠形。<br>　　　六、民部阿闍梨亦同造四士副之，彼之菩薩像比丘形著納衣。又近年以來詣諸神之事，聞已停止。<br>　　　七、甲斐國有名肥前法師日傳者 寂日法師向背弟子，盜取日興之義，於甲斐國，盛為弘通此義。此亦添造四士。彼菩薩之像，身皆金色，作剃髮之比丘形，聞亦停止詣神之事。<br>　　　八、諸方讀聖人御書之事。<br>　　此書札抄，有別狀可閱之。"
		},
		{
			"_id": "369",
			"name": "破五人抄",
			"context":
				"破五人抄<br>（五人所破抄）<br>別名：六人立義草案<br>　　夫以諸佛懸遠值遇難，假譬曇華；妙法值遇之緣，類比浮木。塵數三五，施化猶漏；正像二千，弘經稍過。鬥諍堅固之今，乘戒俱緩，而人則弊惡之機徒多，何依憑之有哉！設內外兼包，智積三祇，大小薰習，行滿百劫，不辨時機，迷亂本，其亦難信歟。<br>　　爰先師聖人，雖親受大聖之付託，為末法之主，以早表無常之相，於歸入圓寂之時，為紹繼五字，定有六人之遺弟。<br>　　日昭、日朗、日興、日向、日頂、日持 以上六人也。<br>　　五人奉陳武家之狀云 未奏公家：<br>　　「天台沙門日昭謹奉言。<br>　　先師日蓮忝為法華行者，專顯佛果之直道。酌天台之餘流，盡地慮之研精」。<br>　　又云：「日昭雖為不肖之身，為兵火永息，為副將安全，構法華道場，致奉長日勤行，已有冥冥之志，豈無昭昭之感耶」取意。<br>　　「天台沙門日朗謹奉言。<br>　　先師日蓮遵如來本意，閣先判之權經，弘通後判之實經，最要未達上聞，長懷愁鬱，空度多年星霜，如含玉入寂而逝去。然、日朗忝為彼一乘妙典之承傳，當常為國家奉祈」取意。<br>　　「天台法華宗沙門日向、日頂謹奉言。<br>　　扇桓武聖代之古風，汲傳教大師之餘流。准立正安國論，請崇法華一乘之狀。<br>　　右謹檢舊規，祖師傳教大師，延曆年中始登叡山，弘通法華宗」。<br>　　又云：「擬法華道場，祈天長地久，今使無斷絕」取意。<br>　　日興奉奏公家訴陳武家云：<br>　　「日蓮聖人忝為上行菩薩再誕，本門弘經之大權也。所謂大覺世尊鑒及未來時機，世分三時，法付四依以來，正法千年之內，迦葉、阿難等聖者，先弘小略大。龍樹、天親等論師，次破小立大。像法千年之間，異域則陳隋兩主之明時，智者破十師邪義。本朝亦桓武天皇聖代，傳教下六宗僻論。<br>　　今入末法，上行出世之境，本門流布之時。正像已過，何有以爾前門強為歸依耶？尤其天台、傳教，當像法之時而演說，日蓮聖人迎末法之代，遂為恢弘。彼是藥王後身，此乃上行再誕。經文所載，是解釋炳焉者也。<br>　　大凡一代教籍之濫觴，為說法華中道，三國傳持之流布，何能不以真實之本門為先？若貴瓦礫而棄珠玉，親燭影而遠日光，是趨風俗之迷妄，謗世尊之化導者然。華中有優曇，木中有栴檀，凡慮難及，並任冥鑑」。<br>　　本既隔水火，時機亦如天地。何為指地涌之菩薩，苟稱為天台之末弟耶？<br>　　次、祈國一節，亦有不審。所以者何？文永赦免之昔，先師真意，既以顯畢，何為與僭聖道門之怨敵交坐，永為天長地久之祈願耶？況三災彌興，無一分之徵。不但有違祖師本懷，還有失己身面目之謂歟！<br>　　又、五人一同云：「披見倭漢兩朝文書，探本二門之元意，判教盡玄文，弘通無餘所。何於天台一宗之外，構胸臆異義耶？拙哉！抑尊高之台嶺，崇邊鄙之富山。擱明靜之止觀，執假字之書函。誠是招愚癡於一身，恥辱延及先師者歟！僻案之至，甚以為不然。若號聖人之製作，欲傳於後代，允宜改卑賤之倭言而用漢字」。<br>　　日興云：「夫龍樹、天親，即四依大士，雖云圓頓一實之中道，而以權為面，隱實用裡。天台傳教亦五品之行位，專分本二門之不同，而弘救眾，殘本讓末。『內鑒冷然，外適時宜』之故乎，或示不知之相，或知之而未闡揚。然今本兩經，共稱天台之弘通，是違背經文，解釋失據。<br>　　其故，化菩薩驚寶塔三箇鳳詔，於勸持舉二萬之敕答。雖云此土弘經，然佛不許，止過八恆沙之競望，示『不須汝等護持此經』，召地涌千界菩薩，授如來一切所有之法。化他方之極位，尚暗劫數之塵點，『止，善男子』金言所指之眾，豈許幽微之實本耶！本門五字之肝要，是上行菩薩所受付囑，誰能稱胸臆異義耶 委細如文，可開經見之？<br>　　次、天台大師釋經文云：『如來止之，凡有三義。汝等各各，自有己任。若住此土，廢彼利益。又、他方此土，結緣事淺，雖欲宣授，必無巨益。又若許之，則不得召下。下若不來，不得破，遠不得顯。是為三義，如來止之。召下方來，亦有三義。是我弟子，應弘我法。以緣深廣，能遍此方土益。又得開近顯遠，是故止彼而召下也』。又云：『從爾時佛告上行下，是第三結要付囑』。<br>　　傳教大師慕本門云：『正像稍過已，末法太有近。法華一乘機，今正是其時』。又云：『語代則像終末初，尋地唐東羯西，原人則五濁之生、鬥諍之時。經云：猶多怨嫉，況滅度後。此言良有以也』。<br>　　加之，大論中宣稱：『法華是秘密付諸菩薩』，如今下文召於下方，尚待本眷，驗餘未堪。輔正記云：『付囑者，明此經唯付下方涌出菩薩，何以故爾？由法是久成之法，故付久成之人』論述非一恐繁略之。<br>　　觀音、藥王既居化，南岳、天台，誰人後身？正像過二千年，上行未聞出現，末法亦既二百餘回，是本門流布時節也，何得以一部總釋，為難三時之弘經耶？<br>　　次、日本是總名，本朝亦云扶桑國。富士是郡號，即稱大日蓮華山。爰知以先師自然之名號，與妙法蓮華之經題，與山州相應弘通，共在此地。遠訪異朝之天台山，台星之所居也。大師卜得彼之深洞而建立門。近尋我國大日山，日天之能住也。聖人撰此高峰，欲弘本門。洵是閻浮第一之富山，五人何下之為邊鄙耶？<br>　　次、上行菩薩是本極法身，微妙深遠，雖居寂光，為未了者，以事顯理，從地涌出以來，承受本門付囑，待至末法，生降我朝，示假字訓。祖師之鑒機無失，遺弟之改轉，定有所咎乎？依此等之所勘，唯致淺智之信仰。<br>　　蓋梵漢兩國之字，扶桑一地之文，依時隨機，雖互無優劣，試思上聖被下之善巧，殆已超出天竺震旦之方便，何必蔑視倭國之風俗，崇重漢家之水露乎？但西天佛法東漸之時，如已翻梵音傳於倭漢，本朝聖語，廣宣之日，亦可譯假字通於梵震也。於遠沾之翻譯，毋庸諍論，唯今雅意之改變，獨懷悲哀者也」。<br>　　又、五人一同云：「先師所持之釋尊，由昔弘長配流之時，至弘安歸寂之日，皆隨身不離，何可輕言耶」？<br>　　日興云：「諸佛莊嚴雖同，依印契而辨異。如來本難測，以眷屬而知之，所以小乘三藏之教主，迦葉阿難為士；伽耶始成之佛，普賢文殊在左右。此外一體之形像，豈非頭陀之應身耶？大凡圓頓學者，廣存大綱，不事網目。善尋聖人出世之本懷，源改權實已過之化導，為弘上行所傳之乘戒也。所圖本尊亦正像二千之間，一閻浮提之內未曾有之大漫荼羅也。當今化教主，既已無益，況哆哆婆和之拙佛耶！<br>　　次、隨身所持之俗難，只是繼子一旦之寵愛，待月片時之螢光歟！執者若猶強欲歸依，須加四菩薩，勿祇用一佛」。<br>　　又、五人一同云：「富士立義之所構，不僅是擬法門之異類，且構神無之別途，既已失道，誰人信之耶」？<br>　　日興云：「我朝是神明和光之土，佛陀利生之境也。雖然，今入末法二百餘年，歸依之法是爾前門，誹謗之國棄捨之律，是經論之明文，先師之所勘也。何背善神、聖人之誓願，新詣惡鬼亂入之社壇耶？但本門流宣之代，垂還住之時，尤應選其上下，而定鎮守也」。<br>　　又、五人一同云：「如法、一日兩經，同為法華之真文，於書寫讀誦，毋有相違」。日興云：「如法、一日兩經，雖為法華之真文，正像轉時之往古，平等攝受之修行也。今迎末法之代，論折伏之相，不專一部讀誦，但唱五字之題目，雖受三類強敵，亦應責諸師之邪義。此則勸持、不輕之明文，上行弘通之現證也。何必折伏之時，修攝受之行耶？但四悉廢立，二門取捨，宜守時機，勿為偏執也」。<br>　　又、五人立義，既分二途，於戒門論持破。<br>　　日興云：「夫波羅提木叉之用否，行住四威儀之所作，隨平嶮之時機，持破有凡聖。若論爾前門之尸羅，可一向制禁，於法華本門之大戒，何不為依用耶？<br>　　但本門戒體，委細之經釋，可以面決」。<br>　　身延群徒，亂為疑難云：「富士之重科，專有當所之離散，縱地頭有違成例，先師遺跡須為思念。既未參詣師墓，何能免於向背之過罪耶」？<br>　　日興云：「此段顛倒至極，雖不及言之，為未聞之族道之，以結毒鼓之緣。<br>　　夫身延興隆之元由，依聖人在座之尊貴，地頭發心之根源，非日興教化之力用乎？然今忘忽下種結緣之最初，起劣謂勝見之僻案，構師弟有無之新義，致是非顯然之諍論，誠是摘葉而乾根，酌流而不知源之故歟！<br>　　何況慈覺、智證即傳教之入室弟子，叡山住持之祖師也。若宮八幡亦百王鎮護之大神，日域朝廷之本主。雖然，明神於佛前立謗國捨離之願，先聖指慈覺為違背本師之仁，若守御廟為正，圓仁所破之段，頗為高祖之誤謬。若違成例而無過，其國棄捨之誓，都是垂之失察乎！料知是惡鬼外道作災，辭宗廟社稷之處，善神聖人之居，即正直正法之頂也。<br>　　蓋身延一澤之餘流，未分法水之清濁。強以御廟之參否為論，汝等將信碎身之舍利，何號法華之持者耶？迷暗殊甚，准此可知。傳聞天台大師有三千餘弟子，章安朗然獨達。傳教大師置有三千侶之眾徒，義真以後如無人。<br>　　今、日蓮聖人為萬年救護，定六人之上首。雖然，法門既分二途，門徒亦非一准。宿習之至，雖遇正師，傳持之人，自他難辨。能聽是法者，此人亦復難，斯言若墮，將來可悲。經文解釋，宛如符契。化之悲歎猶如此，本門之墮墜，寧不為愁耶？案立若違先師，一身之短慮最為可畏。所言倘合佛意，五人之謬義，甚是可憂。取捨任正見，思維宜解之」。<br>　　此外支流構異義，諂曲稍數多。其中，天目云：「已前六人之談，皆是可嘲弄之義也。但富山雖宜，亦有過失，破門而猶讀方便品，自語相違，不足信受。若云為所破，彌陀經亦可誦之耶」？<br>　　日興云：「若如聖人之炳誡，此雖不值一談，為倒慢幢，粗示一端。先、本之相違，汝確自發耶？昔正安二年頃，天目來本所，得遂問答之時，日興之立義，一一承伏矣。若存正見，應致歸敬之處，反為方便讀誦之難，是誠無慚無愧之甚也。夫取狂言綺語之歌仙，充為自作，卿相尚為短才之恥辱，況盜終窮究竟之本門，稱作己德之逆人，何得免於無間之大苦耶？照覽冥在，不可不慎！<br>　　次至方便品之疑難，汝尚未辨法門之立破，恣為蔑視祖師之添加，重科非一，罪業如上。若欲知之，須如以前，往詣富山，更為習學，作宮仕可也。抑非為教訓彼等，據正見，立二義，一為所破，二借文證。<br>　　初為所破者，純一無雜之序分，且舉權乘之得果，於廢顯本之壽量，猶明伽耶之近情。以此思之，方便讀誦之元意，只是牒破之一段也。若言為所破，亦可唱念彌陀名號等之愚難，誠是迷於四重興廢，未知三時弘經者也。重疊之狂難，嗚呼至極矣。<br>　　夫諸宗破失之基，是為天台傳教助言，全非先聖之正意，何為所破而讀之耶？經釋明鏡如日月，天目暗者，覆邪雲故。<br>　　次借之文證，顯本之實相也。此等深義是聖人高意，非淺智所及（正機將傳之）」。<br>　　嘉曆三 戊辰年七月草案　　　　　　　　　　　　　　日　　順"
		},
		{
			"_id": "370",
			"name": "日興遺誡置文",
			"context":
				"日興遺誡置文<br><br>別名：二十六條<br>　　夫以末法弘通之慧日，照極惡謗法之闇；久遠壽量之妙風，吹拂伽耶始成之權門。於戲！佛法稀值，借喻為曇華之萼，比類於浮木之穴，尚有不足況之者。爰我等依宿緣深厚，幸得奉遇此經。故為後學、而染條目於筆端，祇為恪遵廣宣流布之金言耳。<br>一、富士之立義，未稍有違於先師之弘通。二、五人之立義，一一有違先師之弘通。<br>三、謂御抄悉為偽書，毀謗我門流者必有之。若如斯惡侶出現，不可與其親近。<br>四、造偽書，號稱御書，作本一致之修行者，須識是師子身中之蟲。<br>五、不呵責謗法，而好遊戲雜談之化儀，及外書歌道者不可也。<br>六、須禁檀那參拜供養謗法之社寺，何況其器 僧侶弟子，豈可藉一睹為由，參詣是謗法、惡鬼亂入之寺社。是以，一再告誡。此非己意，悉依經文御抄。<br>七、對有才能之弟子，應許其免侍師匠諸事，而為御抄以下諸聖教之教學。<br>八、學問未精、名聞名利之大眾，不得為予之末流。<br>九、予之後代徒眾等，不辨權實之間，可捨父母師匠之恩，為出離證道，詣本寺學文。<br>一○、未落實於義道，不可習天台之學文。<br>一一、我門流須將御書銘於心胸，受極理於師傳，若有間，始可聞於台家。<br>一二、應好議論講說等，不可雜入餘事。<br>一三、尚未廣宣流布之間，可捨身命而隨力弘通。<br>一四、於身輕法重之行者，雖為下位之法師，須依「當如敬佛」之道理，虔致信敬。<br>一五、弘通之法師，雖為下輩，思之為老僧可也。<br>一六、雖為下位者，智勝於我，仰之為師匠可也。<br>一七、雖為當時貫首，若違佛法，私構己義，不可用之。一八、雖為眾議，若與佛法有違，貫首摧之可也。<br>一九、衣用淺墨色，不用黑色。<br>二○、不可著直綴。<br>二一、不可與謗法者同座，須畏「與同罪」也。<br>二二、不可受謗法之供養。<br>二三、為守護佛法，可容刀杖等。但赴法座時節，不可攜帶。若其於大眾等，可許之。<br>二四、雖為晚生下輩，不可居於高位檀那之末座。<br>二五、予之化儀，一如先師，可為聖僧。但於時之貫首，或習學之仁，設有一旦媱犯，置之於眾徒可也。<br>二六、於「巧於難問答」之行者，當習先師之範，而賞鑑之。<br>　　右之條目，大略如此。為救護萬年，書置二十六條。後之學侶，勿生疑惑。有犯此中一條者，不得為日興之末流，所定如上。<br>　　元弘三年 癸酉正月十三日　　　　　　　　　　日　　興　印<br>"
		},
		{
			"_id": "371",
			"name": "覆美作法師書",
			"context":
				"覆美作法師書<br>（美作房御返事）<br>　　<br>　　正欲專書奉候，得此吉便，喜甚！<br>　　今年，是聖人入滅第三年，原應前往各地共修佛事，一則以賤恙，一則以檀家之要事，一地未得趨訪，惶恐之至，徒興歎耳！<br>　　夫代易時移，聖人滅後已過三年，安國論之事，幕府之處置如何？於鎌倉當必有所詮議，然未得親往與聞近時之世局，現今無計可施，又未蒙上示，頗有萬事黯淡之感。<br>　　此秋與寂日法師談論多時，欲使往訪尊處，亦未得成行。較之於他事，是身延澤之師墓荒蕪，鹿蹄之跡凌亂，目不忍睹。「地頭為不法時，我不為住」，雖奉聞此遺言矣，然未見不法之色。<br>　　其上，聖人嘗云：「日本國中無人待我，有者但此大人耳。而論及營墓，欲得國主見用，猶有其難，計唯有臥於此人之領地耳」！此地乃日興蒙恩賜與後，而有如上之諭示者也，既定言永及於後代，而稱「聖人不住於彼」，焉得有此言耶？<br>　　所詮，地頭倘為不法，可從詳計議。何可捨師墓而去耶？既樹立不可捨師之法門，而又忽捨本師，須知將難逃避世人質難也。於此，尊意如何，願承教也。波木井大人亦曾來晤談。汝何為計乎？詳情已使越後公言之矣。若仍不知日興等之心，吾已就此書有誓狀，願迎真實之智者，並已交付越後公轉告之矣。波木井大人亦同此意。<br>　　然而法華經必為知見，就有意疏遠老僧等事，於地頭云、於我等云，絕無其意。今若得釋其疑，是所至幸！地頭亦如是言之，我等亦然。此意當蒙知曉。<br>　　倘得允納，請坦蕩其心登墓入堂，不必有所介意也。<br>　　當今已入寒冬，或所不便，明年二月末、三月之間，熱海泉浴之際如何？附於越後法師之私函亦可，委細如承奉示，則得安心矣，波木井大人如是言之。文不盡意，請容從略。恐恐謹言。<br>　　弘安七年甲申十月十八日　　　　　　　僧　日　　興　印<br>　　　覆陳<br>　　　美作公法師"
		},
		{
			"_id": "372",
			"name": "法華取要抄",
			"context":
				"法華取要抄<br>　　<br>　　　　　　　　　　　　　　　　　桑沙門　日　　蓮　述之<br>　　夫自月支西天，所渡來漢土、日本之經論五千七千餘卷，其中諸經論之勝劣、淺深、難易、先後，任自見辨之者，不及其分；隨人依宗知之者，紛紕其義。<br>　　所謂華嚴宗云：「一切經中，此經第一」。法相宗云：「一切經中，深密經第一」。三論宗云：「一切經中，般若經第一」。真言宗云：「一切經中，大日三部經第一」。禪宗或云：「教內，楞伽經第一」，或云：「首楞嚴經第一」，或云：「教外別傳宗也」。淨土宗云：「一切經中，淨土三部經，入末法，機教相應，是第一」。俱舍宗、成實宗、律宗云：「四阿含及律論，是佛說。華嚴經、法華經等，非佛說，外道經也」。或云、或云。<br>　　而彼等各宗之元祖，杜順、智儼、法藏、澄觀、玄奘、慈恩、嘉祥、道朗、善無畏、金剛智、不空、道宣、鑑真、曇鸞、道綽、善導、達摩、慧可等，此等三藏大師等，皆聖人也、賢人也。智齊日月，德彌四海。且各依經律論，互持證據。隨之，王臣傾國，土民欽仰。縱有末世偏學，加以是非分別，人不予信用。然而，來登寶山，採取瓦石；步入栴檀，懷納伊蘭，豈不悔恨？故不顧萬人之謗，猥加取捨，我門弟須委細究論之。<br>　　夫諸宗人師等，或見舊譯經論，不見新譯聖典；或見新譯經論，捨置舊譯；或執著自宗，曲隨己義，妄注愚見，加添於後代。驚騷株樹，尋求兔獸。智發圓扇，仰見天月。捨非取理，智人也。今捨置末之論師、本之人師邪義，專引本經本論，五十餘年諸經中，法華經第四法師品中，已今當之三字，最為第一也。諸論師、諸人師想定見得此經文歟！然、或惑於相似之經文，或執著本師邪會，或畏王臣等之歸依歟？<br>　　所謂金光明經之「是諸經之王」，密嚴經之「一切經中勝」，六波羅蜜經之「總持第一」，大日經之「云何菩提」，華嚴經之「能信是經，最為難」，般若經之「會入法性，不見一事」，大智度論之「般若波羅蜜最第一」，涅槃論之「今者涅槃理」等，此等諸文是相似于法華經已今當三字之文也。雖然，或為相對梵帝、四天等之諸經而稱「諸經之王」，或為相對小乘經而稱「諸經中王」，或為相對華嚴、勝鬘等經而稱「一切經中勝」，全非相對于五十餘年大小權實顯密諸經而稱是「諸經之王之大王」者。所詮，見其所對，乃可辨各經之勝劣。伏倒強敵，始見其是大力。<br>　　其上諸經之勝劣，是釋尊一佛之淺深，全未加有多寶分身之助言，不容以私說混入公事也。諸經或為對揚二乘凡夫而演說小乘經，或為對向文殊、解脫月、金剛薩埵等弘傳菩薩而說，全非為地涌千界之上行等而說者也。<br>　　今以法華經與諸經相對，一代超過者有二十種，其中最要者有二，所謂三五之二法是也。三者三千塵點劫也。諸經或明釋尊之因位，或稱三祇，或動逾塵劫，或無量劫。梵王云是自二十九劫已來之知行主也。第六天、帝釋、四天王等亦如是，釋尊與梵王等始於知行之先後諍論之。雖然，舉一指而降伏之，自是已來，梵天低頭、魔王合掌，三界眾生皆歸伏釋尊。　　又究明諸佛之因位與釋尊之因位，諸佛之因位是或三祇、或五劫等，釋尊之因位是自三千塵點劫已來，即與娑婆世界一切眾生結緣之大士。此世界六道一切眾生，無一人是與他土之他菩薩有緣者。法華經云：「爾時聞法者，各在諸佛所」。天台云：「西方佛別緣異......故子父義不成」。妙樂云：「彌陀、釋迦二佛既殊......況宿昔緣別，化道不同！結緣如生，成熟如養，生養緣異，父子不成」。當世日本國一切眾生，待彌陀來迎者，譬如牛子含馬乳、瓦鏡映天月。　　又以果位論之，諸佛如來，或十劫、百劫、千劫已來之過去佛也。教主釋尊是自五百塵點劫已來，妙覺果滿之佛。大日如來、阿彌陀如來、藥師如來等之盡十方諸佛，是我等本師教主釋尊之所從等也，是天月之浮于萬水也。華嚴經十方台上毘盧遮那，大日經、金剛頂經之兩界大日如來，是寶塔品多寶如來之左右脇士也。例如世王之有兩臣。此多寶佛亦是壽量品教主釋尊之所從。此土之我等眾生是五百塵點劫已來，教主釋尊之愛子也。由於不孝，今雖不覺知，但絕不似他方之眾生。有緣之佛與結緣之眾生，譬如天月之浮清水。無緣之佛與眾生，譬如聾者聞雷聲、盲者向日月。<br>　　而或有人師，竟下釋尊，仰崇大日如來；或有人師，與世尊無緣而與阿彌陀有緣。或有人師云小乘釋尊，或華嚴經釋尊，或法華經迹門釋尊。此等諸師及檀那等，是忘釋尊而取諸佛者也。例如阿闍世太子，殺頻婆沙羅王，背釋尊而附于提婆達多者也。<br>　　二月十五日釋尊入滅日，乃至十二月，每月十五日三界慈父之遠忌，受誑于善導、法然、永觀等之提婆達多，已定為阿彌陀佛日。四月八日世尊誕生日，為藥師佛所換代。我慈父之忌日亦為他佛所替，是為孝養者歟，如何？壽量品云：「我亦為世父，為治狂子故」。天台大師云：「本從此佛，初發道心，亦從此佛，住不退地......猶如百川，應須潮海，緣牽應生，亦復如是」。<br>　　問曰：法華經為誰人說之乎？<br>　　答曰：自方便品至于人記品八品有二意。自上向下，次第讀之，第一、菩薩，第二、二乘，第三、凡夫也。由安樂行而勸持、提婆、寶塔、法師逆次讀之，以滅後眾生為本，在世眾生為傍。以滅後論之，正法一千年、像法一千年為傍，以末法為正。末法之中，以日蓮為正。　　問曰：其證據如何？<br>　　答曰：「況滅度後」之文也。<br>　　疑曰：日蓮為正，正文為何？<br>　　答曰：「有諸無智人，惡口罵詈等，及加刀杖者」。<br>　　問曰：自讚耳！如何？<br>　　答曰：喜盈於身，故難禁而自讚也。<br>　　問曰：本門之心如何？<br>　　答曰：於本門有二心，其一涌出品之略開近顯遠，是為使前四味及門諸眾得脫；其二由涌出品之動執生疑半品及壽量品、分別功德品半品，以上一品二半，名廣開近顯遠，是一向為滅後者也。<br>　　問曰：略開近顯遠之心如何？<br>　　答曰：文殊、彌勒等之諸大菩薩、梵天、帝釋、日月、眾星、龍王等，自釋尊初成道時，至般若經已來，無有一人是釋尊弟子。此等菩薩天人，釋尊初成道時，佛尚未說法已前，住不思議解脫，自我演說別圓二教。釋尊其後宣說阿含、方等、般若，雖然全非此等諸人得分，既知別圓二教，又知藏通，是勝兼劣也。委細論之，或釋尊之師匠歟。善知識者此也。非隨釋尊，來至法華經門八品，始聞未聞之法，此等諸人，乃成弟子。<br>　　舍利弗、目連等，是自鹿苑已來初發心之弟子，然亦僅許權法。今來至法華經授與實法，來至法華經本門略開近顯遠，由華嚴已來之大菩薩、二乘、大梵天、帝釋、日月、四天、龍王等，其位均入妙覺之鄰或妙覺之位。若爾者，今我等仰天見之，生身妙覺之佛，居于本位，利益眾生者是也。<br>　　問曰：為誰演說廣開近顯遠之壽量品乎？<br>　　答曰：壽量品一品二半，自始至終，正為滅後眾生。滅後之中，為末法今時之日蓮等也。<br>　　疑曰：此法門前代之所未聞，經文有之乎？<br>　　答曰：余智不超前賢，雖引經文，誰人信之。如卞和啼泣、伍子胥之悲傷是也。雖然，略開近顯遠、動執生疑之文云：「然諸新發意菩薩，於佛滅後，若聞是語，或不信受，而起破法、罪業因緣」。文意是謂，若不說壽量品，末代凡夫皆將墮惡道。壽量品云：「是好良藥，今留在此」。文意是謂，上說似是過去之事，以文按之，是以滅後為本，先引先例者也。分別功德品云：「惡世末法時」，神力品云：「以佛滅度後，能持是經故，諸佛皆歡喜，現無量神力」，藥王品云：「我滅度後，後五百歲中，廣宣流布，於閻浮提，無令斷絕」，又云：「此經則為，閻浮提人，病之良藥」。涅槃經云：「譬如七子父母，非不平等，然於病者，心則偏重」。<br>　　七子之中，第一第二是一闡提謗法眾生也。諸病之中，謗法華經，第一重病。諸藥之中，南無妙法蓮華經，第一良藥也。此一閻浮提，縱廣七千由善那，有八萬國。正像二千年之間，未廣宣流布法華經，當今如不令流布，釋尊將成大妄語之佛，多寶佛之證明將同泡沫，十方分身佛之助舌將如芭蕉。　　疑曰：多寶證明，十方助舌，地涌涌出，此等是為誰人乎？<br>　　答曰：以世間言，當是為在世。日蓮云，舍利弗、目連等，以現在論之，是智慧第一、神通第一之大聖也。以過去論之，是金龍陀佛、青龍陀佛也。以未來論之，是華光如來。以靈山論之，是三惑頓盡之大菩薩。以本論之，是內秘外現之古菩薩也。文殊、彌勒等大菩薩，是過去之古佛、現在之應生也。梵帝、日月、四天等，是初成已前之大聖。其上，前四味四教，一言以覺之，佛在世時全無無智之人，為袪誰人之疑，乃借多寶佛為證明，諸佛出舌，召來地涌菩薩耶？等等本是無謂之事也。隨之經文：「<br>況滅度後，令法久住」，以此等經文案之，確是偏為我等也。繼之，天台大師指其當世云：「後五百歲，遠沾妙道」。傳教大師論其當世云：「正像稍過已，末法太有近」。末法太有近之五字，其意是釋示我世非法華經流布之世也。<br>　　問曰：如來滅後二千餘年，龍樹、天親、天台、傳教，所餘秘法為何物？<br>　　答曰：本門之本尊與戒壇與題目五字也。<br>　　問曰：正像等何不弘通乎？<br>　　答曰：正像若弘通之，小乘、權大乘、迹門之法門，一時將滅盡也。<br>　　問曰：滅盡佛法之法，何為而弘通之耶？<br>　　答曰：於末法，大小、權實、顯密，俱有教而無得道，一閻浮提，已皆為謗法。為逆緣，但唯妙法蓮華經五字。例如不輕品，我之門弟為順緣，日本國是逆緣也。<br>　　疑曰：何捨廣略而取要乎？　　答曰：玄奘三藏捨略好廣，四十卷大品經成六百卷。羅什三藏捨廣好略，千卷大論成百卷。日蓮捨廣略、好肝要，所謂上行菩薩所傳妙法蓮華經五字是也。九苞淵相馬之法，略玄黃，取駿逸；史陶林之講經，捨細科，取元意。佛既入寶塔，二佛並座，分身來集，召出地涌，取肝要，當於末代而授與之，當世不可有異義。<br>　　疑曰：今世當流布此法，有其先相乎？<br>　　答曰：法華經：「如是相......本末究竟等」。天台云：「蜘蟲掛則喜事至，鳱鵲鳴則客人來。小事猶如是，何況大事」取意？<br>　　問曰：若爾者，其相有之乎？<br>　　答曰：昔、正嘉年間之大地震，文永大彗星，自其已後于今種種大天變地妖，此等皆其先相也。仁王經七難、二十九難、無量難、金光明經、大集經、守護經、藥師經等諸經所舉諸難，皆已有之矣！所無者，但二三四五日出之大難也。而今年，佐渡國土民口云，今年正月廿三日，申時西方二日出現。或云，三日出現。二月五日，東方明星二並出，其中間三寸許。此大難，日本國先代所未有者歟！<br>　　最勝王經王法正論品云：「變化流星墮，二日俱時出。他方怨賊來，國人遭喪亂」。首楞嚴經云：「或見二日，或見兩月」。藥師經云：「日月薄蝕難」。金光明經云：「彗星數出，兩日並現，薄蝕無恆」。大集經云：「佛法寶隱沒......日月不現明」。仁王經云：「日月失度，時節反逆，或赤日出，黑日出，二三四五日出，或日蝕無光，或日輪一重、二三四五重輪現」。此日月等難是七難、二十九難、無量諸難之中，第一大惡難也。<br>　　問曰：此等大中小諸難，因何起之乎？<br>　　答曰：最勝王經云：「見行非法者，當生於愛敬。於行善法人，苦楚而治罰」。法華經云，涅槃經云。金光明經云：「由愛敬惡人，治罰善人故，星宿及風雨，皆不以時行」。大集經云：「佛法寶隱沒......如是不善業，惡王、惡比丘，毀壞我正法」。仁王經云：「聖人去時，七難必起」，又云：「非法非律，繫縛比丘，如獄囚法。當爾之時，法滅不久」，又云：「諸惡比丘，多求名利，於國王、太子、王子前，自說破佛法因緣、破國因緣。其王不別，信聽此語」。持此等明鏡映向當今日本國，浮於天地，宛如符契。有眼之我門弟見之，當知此國有惡比丘等，向天子、王子、將軍等讒訴，圖滅聖人。<br>　　問曰：弗舍密多羅王、會昌天子、守屋等，滅失月支、真旦、日本佛法，殺害提婆菩薩、師子尊者等，其時何不見此大難乎？<br>　　答曰：災難隨人，可有大小。正像二千年之間，惡王、惡比丘等，或用外道、或語道士、或信邪神，滅失佛法，其罪似大，其科尚淺歟。今當世惡王、惡比丘滅失佛法，以小打大，以權失實，雖不傷人身而削人心，雖未燒盡寺塔而使自然喪失，其失超過前代也。<br>　　我門弟子既見及此，須誠信法華經。瞋目向鏡，鏡中亦瞋目還視。天之瞋者，人有失也。二日並出者，一國並出二國王之相也，王與王鬥諍也。星犯日月者，臣犯王之相也。日與日競出者，四天下一同諍論也。明星並出者，太子與太子諍論也。如是國土亂後，上行等聖人出現，建立本門三法門，四天、四海一同，妙法蓮華經之廣宣流布無疑者歟！　<br>　　文永十一年五月　　　　　　　　　　　　　　　　　　印　　　　　　　　　　　　　　　　　　　　　　　　"
		},
		{
			"_id": "373",
			"name": "四信五品抄",
			"context":
				"四信五品抄<br>　　　　　　　　　　<br>建治三年四月十日　五十六歲作<br>與富木常忍　　　　　　　　　<br>別名：末代法華行者位並用心事<br>　　承贈青鳧一串，敬領。<br>　　「在世滅後雖異，修行法華，必具三學，缺一不成」。此說，今昔之學者均所共知。<br>　　余年來亦曾思此義，一代聖教，暫且置之。入法華經，見聞此義，序正二段，暫且置之。流通之一段是末法明鏡，必須依用。而流通有二，其一是所謂迹門中法師等之五品；其二是所謂本門中自分別功德之半品起，至全經終結之十一品半。此十一品半與五品，合為十六品半。入末法，修行法華之相貌，於此中分明。至此仍有未竟之事，則又引普賢經、涅槃經等以為其糾正明白，是以，毫無隱缺。其中，分別功德品之四信、五品，是法華經修行之大要，在世滅後之龜鏡。<br>　　荊谿云：「一念信解者，即是本門立行之首」。其中，現在四信最初之一念信解與滅後五品第一之初隨喜，此二處一同為百界千如、一念三千之寶篋，十方三世諸佛從出之門也。天台、妙樂之二聖賢定此二處之位，有三釋，所謂或為相似、十信、鐵輪之位，或為觀行五品之初品位、未斷見思，或為名字即位。止觀會其不定而云：「佛意難知，赴機異說，借此開解，何勞苦諍」。<br>　　余意云，三釋之中，名字即似當於經文，滅後五品初之一品，說云：「而不毀訾，起隨喜心」。若此文屬於相似五品，「而不毀訾」之言有不便歟。就中，壽量品之失心不失心等，皆名字即也。涅槃經有「若信若不信、乃至熙連」之文，須勘之。又、「一念信解」之四字中，信之一字居四信之初，解之一字抑之在後。若爾，無解有信，當於四信之初位。經說第二信云：「略解言趣」，記九云：「唯除初信，初無解故」。隨之，至其次之隨喜品，其上之初隨喜，重分明之，謂五十人是皆展轉劣也。至第五十人有二釋，一謂第五十人在初隨喜之內，二謂第五十人在初隨喜之外，是云名字即也。釋云：「教彌實，位彌下」者，此之意也。較之於四味三教，圓教攝機；較之於爾前圓教，法華經攝機；較之於門，本門盡機。「教彌實，位彌下」之六字，須是留意思之。<br>　　問曰：入於末法，初心之行者必具圓之三學否？<br>　　答曰：此義因甚重要，故檢出經文送往貴方，所謂五品之初二三品，佛明確制止戒定二法，一向僅限於慧之一分，慧如不堪，以信代慧，信之一字為詮。不信是一闡提謗法之因，信乃慧之因，名字即位。天台云：「若相似益，隔生不忘。名字觀行益，隔生則忘，或有不忘。忘者若值善知識，宿善還生；若值惡友，則失本心」。恐中古天台宗之慈覺、智證兩大師，是違背天台、傳教之善知識，心移於無畏、不空等之惡友矣。末代學者誑惑於慧心往生要集之序，忘失法華之本心，入彌陀之權門，所謂退大取小者也。以過去推之，未來將經無量劫，處三惡道。若值惡友，則失本心者，此之謂也。<br>　　問曰：其證如何？<br>　　答曰：止觀第六云：「前教所以高其位者，方便之說；圓教位下者，真實之說」，弘決云：「前教下，正判權實。教彌實，位彌下；教彌權，位彌高故」，又、記九云：「判位者，顯觀境彌深，實位彌下」。他宗且置之，天台一門學者等，何擱實位彌下之釋，而用慧心僧都之筆耶？畏、智、空，及覺、證之事，須追習之，此大事也、大事也。一閻浮提第一之大事也！有心人聞後再責我可也。<br>　　問曰：末代初心行者須制止何物耶？<br>　　答曰：制止檀戒等之五度，使一向稱南無妙法蓮華經，是為一念信解初隨喜之氣分，是則此經之本意也。<br>　　疑曰：此義未曾見聞，驚心惑耳，懇請引據證文，明以示之。<br>　　答曰：經云：「不須為我復起塔寺，及作僧坊，以四事供養眾僧」。此經文是明白制止初心行者檀戒等五度之文。<br>　　疑曰：汝所引經文，僅制止寺塔及眾僧，並未及於諸戒等歟。<br>　　答曰：舉初略後。<br>　　問曰：何以知之？<br>　　答曰：其次之第四品之經文云：「況復有人，能持是經，兼行布施持戒等」，經文分明制止初二三品人之檀戒等五度，至第四品始許之，以其後許，可知初制之事。<br>　　問曰：經文一往相似，別有無疏釋耶？<br>　　答曰：汝所尋之釋，是月氏四依之論乎？或漢土日本人師之書乎？捨本逐末，離體求影，忘源尊流，擱置分明之經文，尋求論釋，倘有與本經相違之末釋，亦可捨本經而就末釋耶？雖然，興之所至，示之如次。文句九云：「初心畏緣所紛動，妨修正業，直專持此經，即上供養。廢事存理，所益弘多」。此釋所云「緣」是五度也，初心者如兼行五度，將妨正業之信。譬如小船，積財渡海，與財俱沒。「直專持此經」者非謂持一經全部，但專持題目，不雜餘文。一經之讀誦，尚所不許，何況五度？「廢事存理」者，捨戒等之「事」，專持題目之「理」。「所益弘多」者，初心者如諸行並題目行之，則所益全失矣！<br>　　文句云：「問：若爾，持經即是第一義戒，何故復言能持戒者？答：此明初品意，不應以後品作難」。當世學者，不見此釋，以末代愚人同於南岳天台之二聖，誤中大誤也。妙樂重明之云：「問：若爾等者，若不須事塔及色身骨，亦應不須持事戒，乃至不須供養事僧耶」？傳教大師云：「二百五十戒，忽然盡捨」。非僅限傳教大師一人，鑑真之弟子如寶、道忠，及七大寺等一同捨去矣。又、傳教大師誡未來云：「末法中若有持戒者，是怪異也。如市中有虎，誰其信之」？<br>　　問：汝何不勸進一念三千之觀門，但唯使唱題目耶？<br>　　答：日本二字，攝盡六十六國之人畜財物，無一闕遺。月氏兩字，豈不涵蓋七十國？妙樂云：「略舉經題，玄收一部」，又云：「略舉界如，具攝三千」。文殊師利菩薩、阿難尊者，三會八年間之佛語，舉之題妙法蓮華經，次下領解云：「如是我聞」。<br>　　問：不知其義之人，但唱南無妙法蓮華經，得具解義之功德否？<br>　　答：小兒含乳，不知其味，自然益身。耆婆妙藥，誰辨服之？水無心而能消火，火之燒物，豈有覺耶？龍樹、天台皆此之意，特重示之。<br>　　問：何故題目含萬法耶？<br>　　答：章安云：「蓋序王者，敘經玄意。玄意述於文心，文心莫過本」。妙樂云：「出法華文心，辨諸教所以」。濁水無心，得月自清。草木得雨，豈有覺而花開耶？妙法蓮華經五字，非經文，非其義，祇唯一部之意耳。初心行者，雖不知其心而行之，自然當意。<br>　　問：汝弟子無一分之解，但一口稱南無妙法蓮華經，其位如何？<br>　　答：此人非祇超過四味三教之極位，及爾前之圓人，將又勝過真言等諸宗之元祖畏、嚴、恩、藏、宣、摩、導等，百千萬億倍。請國中諸人切勿輕賤我之末弟等！進而尋其過去，皆是供養八十萬億劫之大菩薩也。豈非熙連一恆之人歟！退而論其未來，亦必是超過八十年布施，具備五十功德者也。如天子之懷於襁褓，大龍之始生，勿蔑如、勿蔑如！妙樂云：「若惱亂者，頭破七分。有供養者，福過十號」。優陀延王蔑賤賓頭盧尊者，七年之內喪失其身；相州流罪日蓮，百日之內而遇兵亂。經云：「若復見受持、是經典者，出其過惡。若實若不實，此人現世，得白癩病......諸惡重病」，又云：「當世世無眼」。明心與圓智，現得白癩，道阿彌成無眼者，國中疫病是頭破七分也。以罰推德，我門人等是福過十號無疑者也。　　夫、人王三十代，欽明御宇，佛法始渡來，至桓武御宇二十代、二百餘年之間，雖有六宗，而佛法未定。及延曆年中，乃有一聖人出現此國，所謂傳教大師是也。此人糾明前此弘通之六宗，以七寺為弟子，終建叡山為本寺，取諸寺為末寺。日本之佛法唯一門，王法不二，法定國清。若論其功，源出於已今當之文。其後，弘法、慈覺、智證三大師，託事於漢土，謂大日三部勝於法華經，更且，取傳教大師所削真言宗之「宗」一字，而稱八宗。三人一同呈奉敕宣，弘通日本，破各寺法華經義，此非破已今當之文，甘為釋迦、多寶、十方諸佛之大怨敵者乎？<br>　　其後，佛法漸廢，王法亦趨式微。天照太神、正八幡等久住之守護神失其力，梵帝、四天去國而殆成亡國，有情人孰不嗟傷？所詮，三大師邪法之所興，所謂東寺、叡山總持院與園城寺三所，如不禁止，國土滅亡，眾生惡道，當是無可疑者！予粗勘此旨，雖示國主，奈其不用何？悲哉、悲哉！"
		},
		{
			"_id": "374",
			"name": "覆下山書",
			"context":
				"覆下山書<br>　　　　　　　覆 下 山 書（下山御消息）<br>建治三年六月　五十六歲代作<br>與下山兵庫光基　　　　　　<br>別名：致兵庫五郎光基書　　<br>　　「日常勤行應讀阿彌陀經乎」，奉得此言以前，由於是作親父代官，亦由私意，四五年間未曾停輟，經常奉讀阿彌陀經。然、自去年春末夏始之間，止讀阿彌陀經，一向祇讀誦法華經內之自我偈，有時亦盡力讀誦一部，全是為現當之祈禱也。但、止讀阿彌陀經念佛之事，是平日聞名於日本國之日蓮聖人，于文永十一年夏，隱居甲州飯野、御牧、波木井鄉身延嶺之深山，眾人有欲與聞法門，而未得許入者。因若非盛緣，難望得遂故耳。適見有人參謁，余雖非為信仰而來，躡居閑所，隱於庵室之後，得聞聖人為答客詢問略示法門。<br>　　承先說法華經與大日經、華嚴、般若、深密、楞伽、阿彌陀經等諸經之勝劣、淺深等，所聞者，法華經與阿彌陀經等之勝劣非祇一重二重，直係天地雲泥之差。譬如帝釋與猿猴、鳳凰與烏鵲、大山與微塵、日月與螢火等之高下勝劣。以彼等經文與法華經相較，雖愚人不難辨也。白者自白，赤者自赤。是以，此法門大體人已漸知，無所驚異。又修行佛法之法，必於辨諸經之大小、權實、顯密之上，更望善能知時識機。而當世日本國，人皆以阿彌陀經及彌陀名號等為本，而忽視法華經。世間仰為智者之人，咸爭謂我知時機、我知時機，然實係持小善以攻大善，以權經而失實經者。小善還成大惡，藥變為毒，親族翻成怨敵，愈為難救！<br>　　又於佛法，看似賢智之人，如不能辨依時、依機、依國、依先後之弘通，雖苦其身心而修行，不得有驗。設於一向流布小乘之國，雖可弘通大乘，而於一向大乘之國，嚴忌小乘經，如強予弘通，則國有患，人難免於惡道。又於初心之人，不可使二法並修。月氏之習，一向小乘寺之人，不行於王路；一向大乘之僧，不蹈左右之路。井水河水，不同飲焉，更何能同棲一房。是以，法華經有佛為初心一向在大乘寺者說：「但樂受持、大乘經典，乃至不受、餘經一偈」，又云：「又不親近求聲聞、比丘、比丘尼、優婆塞、優婆夷」，又云：「亦不問訊」。設其親父是一向住於小乘寺之比丘、比丘尼，一向是大乘寺之子，不為禮拜親近，更何況修行其法？大小兼行之寺，初心者不許入。<br>　　今、日本國，佛法最初渡來之時，大小雜行，人王四十五代、聖武天皇御宇，唐揚州龍興寺鑑真和尚，自漢土以法華經天台宗傳來我朝，知圓機未熟之故歟？此法門存於己心，未出於口。大唐終南山豐德寺道宣律師之小乘戒，於日本國三地建立，此祇為法華宗流布之方便。大乘出現後，不可並肩行之。<br>　　例如儒家本師之孔子、老子等三聖，是佛遣於漢土之使，教諸人以內典初門之禮樂之文。止觀引經云：「我遣三聖，化彼真丹」。妙樂大師云：「禮樂前驅，真道後啟」。釋尊作大乘之初門，姑且說小乘戒，時至，則禁誡之。涅槃經云：「若有人言，如來無常。云何是人，舌不墮落」。<br>　　其後，人王第五十代、桓武天皇御宇，有云傳教大師之聖人出現，初究極華嚴、三論、法相、俱舍、成實、律之六宗，更探得達摩宗之淵底，最後更張顯未於日本弘通之天台法華宗、真言宗二宗門，而於心中存知其淺深勝劣。昔、延曆二十一年正月十九日，桓武皇帝行幸高雄寺，召來南都七大寺長者，善議、勤操等十四人，共傳教大師最澄法師論議六宗與法華宗之勝劣淺深、得道之有無。六宗之碩學，各自主張我宗為一代超過之由，得傳教大師澄公之一言而萬論俱息。其後，皇帝復宣令和氣弘世為使諭責，於時，七大寺六宗碩學一同奉表申謝，十四人之表文有云：「此界含靈，而今而後，悉載妙圓之船，早得濟彼岸」。傳教大師云：「二百五十戒，忽然盡捨」，又云：「正像稍過已，末法太有近」，又云：「一乘之家都不用權」，又云：「無以穢食置寶器」，又云：「佛世之大羅漢，已被此呵責，滅後小蚊虻，何得不隨此」。<br>　　此又非私責，法華經有：「正直捨方便，但說無上道」。涅槃經有：「邪見之人」。云邪見方便者，指華嚴、大日經、般若經、阿彌陀經等，四十餘年諸經也。捨者，天台云：「廢也」，又云：「謗者背也」。正直初心之行者，修行法華經之法，須是拋卻上舉經經宗宗，一向祇行法華經方是正直之行者也。而初心行者，若欲如深位菩薩之將各經與法華經並行，則成不正直者矣。世間之法亦有賢人不事二君、貞女不嫁二夫之說。又、須不得以私見為異議也。<br>　　如來鑑及未來，曾說我滅後正法一千年，像法一千年，末法一萬年間，弘通我法門之人與諸經各有區別，若有違背之人出現，縱為智者賢王亦不可用也。即、「由我滅後次日起之五百年間，一向弘通小乘經，迦葉、阿難乃至富那奢等之十餘人也。後五百餘年，是權大乘經，所謂華嚴、方等、深密、大日經、般若、觀經、阿彌陀經等。由馬鳴菩薩、龍樹菩薩、無著菩薩、天親菩薩等之四依大菩薩、大論師弘通之」。<br>　　而此等阿羅漢並大論師非不了知法華經深義，然因流布之時未至，且未得釋尊付囑之大法，存於心而口未宣，或隱約其詞，稍有洩漏；或於實義，杜口不言。<br>　　入像法一千年內，月氏佛法漸渡漢土、日本。世尊眼前，以法華經半分、門十四品授與藥王菩薩等化他方之大菩薩。此又是地涌大菩薩於末法之初出現，以本門壽量品之肝心、南無妙法蓮華經五字，使一閻浮提之一切眾生來唱之先序也。所謂門弘通之眾，南岳、天台、妙樂、傳教等是也。<br>　　今時已是相當于上行菩薩等出現於世之時刻，而以余之愚眼觀之，先相已顯。而諸宗所依之華嚴、大日、阿彌陀經等，論其流布之時，正法一千年內，後五百年乃至像法之始，諍論之諸經也。而人師等，於諸經之淺深勝劣等，不僅迷惑莫辨，且忘卻佛之付囑，不辨時機，亂立宗派為像末之行。例於白田下種，求穀於玄冬；期滿月於下弦，尋日輪於夜中。更何況有名律宗之宗者，一向為小乘，是月氏正法一千年之前五百年之小法，又在日本國，是像法中葉，應流布法華經天台宗前，姑為調養根機者。例如日出前之明星閃亮，雨欲降時而密雲先佈，日出雨降後，星雲無所用。<br>　　況今，其時已過。既入末法，如仍依之修行，是重病投以輕藥，大石載將小船，徒苦其身，歷久無驗，開華而不結果，空打雷而無雨。故、傳教大師於像法之末出現，建立法華經門戒定慧三學中之圓頓戒壇於叡山，一時二百五十戒忽焉罷捨。隨之，鑑真末流之南都七大寺一十四人，又三百餘人悉來連署，作大乘之人，是舉一國而盡捨小律儀矣！其授戒之書，可見分明。<br>　　而今邪智之持齋法師等，取出昔時捨去之小乘經，一戒未持，空有其名之二百五十戒法師輩，誑惑公家、武家，號稱國師，甚至發我慢心，侮大乘戒之人為破戒無戒。例如狗犬之吠師子，猿猴之蔑帝釋。今之律宗法師輩，世人見之似為持戒實語者，論其實乃天下第一之不實者也。其故，彼等持以為本文之四分律、十誦律等之文，於大小乘中，一向是小乘；於小乘之中，是最下之小律也。在世十二年後，移于方等大乘，暫作緩息之言也。滅後正法之前五百年，僅為一向小乘之寺，於此後顯一向大乘之寺時，為使破折故耳。是以，日本國於像法之半，鑑真和尚以小乘為大乘初門，傳教大師破彼宗，欲使人皆歸於天台宗，滅失彼宗，然為使後人知其事由，遣我大乘弟子扶之。而今學者，莫知其由，以為六宗本來未破。妄哉、妄哉！　<br>　　又有一類，見天台之才學，思我律宗幼弱，故漸漸移于梵網經，最後是將法華經大戒，盜入于小律，反笑圓頓之行者為破戒無戒。國主迷于當時彼等外見似尊貴之形貌，竟奪原與天台宗寺之田畝，而予彼等，萬民遂亦拋一向歸依之大乘寺，而移心于彼等之寺。雖不親自點火，而燒盡日本一國大乘之寺。雖非拔目鳥也，而俱拔一切眾生之眼，佛記似阿羅漢之闡提是矣！涅槃經云：「我涅槃後，無量百歲，四道聖人，悉復涅槃。正法滅後，於像法中，當有比丘，似像持律，少讀誦經。貪嗜飲食，長養其身。雖著袈裟，猶如獵師，細視徐行，如貓伺鼠......外現賢善，內懷貪嫉。如受啞法，婆羅門等，實非沙門，現沙門像。邪見熾盛，誹謗正法」。此經文是世尊留置之未來記。<br>　　夫釋尊於我等，是賢父，更兼明師、聖主。一身備三德，是佛以佛眼，明察未來惡世，所作之記，其文云：「我涅槃後，無量百歲」，是見及佛滅後之二千年已後矣。又、「四道聖人，悉復涅槃」，是指付法藏之二十四人。「正法滅後」，聞為像末之世。「當有比丘，似像持律」，今末法之代，為使大覺世尊不成妄語之人，指出「似像」之比丘，則於日本國可舉出誰人？俗男、俗女、比丘尼，不載於此經文，但有比丘，而日本國比丘不知其數，然於其中未身帶三衣一鉢，則難定其為「似像」，但唯持齋之法師相似耳！一切持齋之中，如下文所說持律之律宗以外，又不在列。下文「少讀誦經」，若非相州鎌倉極樂寺之良觀法師，更能指出誰人以為經文之證乎？<br>　　更其次之文，「猶如獵師，細視徐行，如貓伺鼠......外現賢善，內懷貪嫉」，如非兩火法師，誰復能信三衣一、獵師伺貓之佛說？哀哉！當前之俗男、俗女、比丘尼等、檀那等，是如山之鹿、家之鼠，為似獵師、貓之兩火法師所誑所伺。今生，受守護國土之天照太神、正八幡等捨棄，遭他國之軍攻破，如貓之捕鼠、獵師之射鹿，俗男、武士等遭射殺，俗女為擄往他國，如王昭君、楊貴妃然。後生墮無間大城，無人得免也。<br>　　而余、見得此事，不畏彼檀那等之大惡心，強烈責之，故兩火法師暗中讒訴于權貴之諸內眷，以謀杜塞余口。經云：「供養汝者，墮三惡道」，供養在世之阿羅漢，尚難免於三惡道，何況是滅後誑惑之小律法師輩乎！小戒之大科，以此可知矣。或譬作驢乳、或作糞，或譬作狗犬，食大乘人之糞，或猿猴、或瓦礫。是以，不辨時、不識機而持小乘戒，則成大乘之障；若破者又必招惡果。加之，今之諸小律者，將大乘戒偷入於小乘戒，是將牛乳偷入驢乳中以欺大乘人，乃大偷盜者、大謗法人。若論其罪，提婆達多難與比肩，瞿伽利尊者不足共語，乃閻浮第一之大惡人也。歸依彼之國土能得安穩耶？<br>　　余見此事，初以為自身知識即可。而日本國以為智者之人，無一人知此事，國已瀕於滅亡。於此，佛之誡諭豈能忽視，更兼有一分慈悲，乃欲捨身救國而作呼號，然國主等深受誑惑，肯為信用者竟無一人。如以冷水投熱鐵，手撓睡獅。<br>　　爰有名兩火之法師，三衣著體如皮附身，守一如護兩眼，堅持二百五十戒，具足三千威儀。世間之無智道俗，上自國主，下及萬民，疑其為地藏尊者之出現於伽羅陀山，迦葉尊者之自靈山降世。余、拜見法華經第五卷之勸持品，知入末代，法華經之大怨敵有三類，其第三之強敵，非此而誰？思欲責國敵，倒彼大慢，以張佛法之威驗，而兩火法師常踞高座嘆云：「我欲盡授日本國僧尼二百五十戒、五百戒，男女五戒、八齋戒等，而日蓮來為此願之障」。余案云：「正思以現證作決定時，彼常大言，隨心可作雨。自古以雨而判得失者其例甚多，傳教大師、護命、守敏、弘法等之事俱在」。適於此時，傳聞上命兩火法師作祈雨之禱。<br>　　兩火法師之祈雨，自前文永八年六月十八日至二十四日，因遣使極樂寺往告：「年來之嘆在此，若於七日之內倘有一滴之雨，願執弟子禮，具持二百五十戒，且宣稱念佛為無間地獄，乃經文之誤讀。我自躬身歸伏，我弟子等為首，日本國，殆悉將傾心歟」！<br>　　七日之間，三度遣使，然滴雨竟無，加之，頹風、飆風、旋風、暴風等之八風，十二時不止。竟至二七日，仍未下雨，風卻不停。此是何事？如有名好色之和泉式部，如能因法師無戒者，能以彼兩火法師所厭之三十一字 和歌求得。彼月氏之大盜賊，稱南無佛，得天頭。彼兩火法師並諸僧等之二百五十戒，真言法華之小法、大法之數百人修佛法，竟無靈驗，是猶劣於婬女等之誑言，大盜之稱佛矣！怪哉！　　　　<br>　　即此，原應知彼等之大科，然不如此，反信用讒言，令人不敢置信。所詮，日本亡國之時已至耶？又、祈雨之事，縱是得雨，須知亦可以雨之形貌而見祈者之賢與不賢。雨有種種，有天雨、有龍雨、或修羅雨、或粗雨、或甘雨、或雷雨等。今之祈雨，全不見下得一滴，且在二七日之間，大旱魃、大惡風更勝於前，十二時不止。兩火法師若真為人，應迅改邪見，隱跡山林，然而無其義，面對弟子檀那等，毫無慚色，且暗中進讒，圖謀將日蓮處斬，甚至傳文流徙地欲斷我種。是如此大惡人也。然而，無智之檀那等，信憑彼等，現世國亡，後生墮無間地獄，何其可憫！<br>　　起世經云：「有諸眾生，為放逸，污清淨行，故天不下雨」，又云：「有不如法，慳貪、嫉妒、邪見、顛倒，故天則不下雨」。又、經律異相云：「有五事無雨，一二三略之，四雨師婬亂，五國王不理治，雨師瞋故不雨」。持此等經文之龜鏡，試照見兩火法師之身，無有纖翳。一、名雖聞為持戒，實則放逸。二、慳貪。三、嫉妒。四、邪見。五、婬亂。不出此五者之內。<br>　　又此經原不限兩火法師一人，鑑古而知今耳。弘法大師祈雨時，二七日之間，一雨未降，已是怪事，而又以其誑惑心強，竟敢將天子祈得之雨盜稱我雨。善無畏三藏、金剛智三藏、不空三藏祈雨時，得小雨而大風連連，為敕使所逐。與此可憐狀相較，天台大師、傳教大師，於須臾三日間，帝釋下雨，小風未起。貴哉、貴哉！<br>　　法華經云：「或有阿練若，納衣在空閑......貪著利養故，與白衣說法，為世所恭敬，如六通羅漢」，又云：「常在大眾中，欲毀我等故，向國王大臣，婆羅門居士，及餘比丘眾，誹謗說我惡......惡鬼入其身，罵詈毀辱我」，又云：「濁世惡比丘，不知佛方便，隨宜所說法，惡口而顰蹙，數數見擯出」。涅槃經云：「有一闡提，作羅漢像，住於空處，誹謗方等、大乘經典。諸凡夫人，見已皆謂：真阿羅漢，是大菩薩」。<br>　　今予持法華經與涅槃經之佛鏡，照見當前日本國，試問是誰僧得國主尊之如六通羅漢，而作法華經行者之讒言，並欲斬其首者耶？又是何僧，萬民仰之如大菩薩？誰之智者，為法華經故，度度處處受逐、問斬、弟子被殺、兩度流罪，最後幾及斬首？無眼無耳之人勿論，凡有眼有耳之人，請見經文焉！今之眾人，無不稱我讀經文、我信經文。唯所憎者，獨日蓮耳！若信經文，當引出確載於經文之強敵，以為信讀經文之證。若不爾者，憎惡一如經文讀誦之日蓮，豈非憎惡經文者耶？是輕蔑佛使矣。<br>　　今代之兩火法師，如非法華經第三之強敵，則釋尊為大妄語之佛，多寶、十方諸佛是作不實之證明者矣！又、經文若是真實，彼歸依之國主，現受棄於守護善神，國為他有，後生阿鼻地獄無疑。而尊彼等大惡法，故不合理之政道出現。推測彼國主僻見之心，殆以為「日蓮是阿彌陀佛怨敵，為讎於父母建立之堂塔，我既未背佛意，縱令政道有曲，想當亦能蒙天神之宥歟」。妄哉、妄哉！原應委細言之，既屬小事，姑置之。有心者，推而知之可矣。<br>　　較上舉有如雲泥之大事者，乃日本第一之大科出現此國，長年之間，梵釋、日月、四天、大王等之諸天已捨棄此國，守護之諸大善神反為其大怨敵。守護法華經之梵帝等，轉命鄰國聖人治罰日本國，以全佛前之誓狀。<br>　　夫正像之昔，世雖入濁世，以居於始，國土未大亂，聖賢間出，福德王臣不絕，政道不曲，萬民正直，故為對治小科，三皇、五帝、三王、三聖等出現，作墳典治世。代治既久，漸漸衰微，聖賢不出，福德之人亦少，三災多起，七難超過先代，外典所不及。其時，用內典以治世，隨之世暫平靜，及至世末，人惡日日增長，政道月月衰減之故乎，又見三災七難，增長逾前，小乘戒等之力既所不驗，其時遂改治，廢小乘之戒等，而用大乘。大乘又不驗，乃有法華經之圓頓大戒壇，建立叡山以治世。所謂傳教大師，將日本三處之小乘戒，及華嚴、三論、法相之三大乘戒，一時破失者，此也。<br>　　此大師不僅論破六宗，亦究極禪宗，更者，于時日本國尚未弘之法華宗、真言宗，悉心勘校，懸鏡明其勝劣，辨顯密之差別，黑白判然。然而，世間之疑團難散，遂於延曆年中入唐，漢土之人，雖賢於他事，但於法華經、大日經，天台、真言二宗之勝劣、淺深，不能分明。歸朝後，引用既知之妙樂大師記十之含光所說不空三藏改悔之言，作依憑集以明證天台勝而真言劣，更稱真言宗應削去「宗」之一字。其故，乃深知善無畏、金剛智、不空三人，是誑惑一行阿闍梨，將天台己證之一念三千法門盜入本無此義之大日經中，如以別人珍寶據為己有之大誑惑者也。例如澄觀法師將天台大師十法成乘之觀法盜入華嚴，還下天台宗為末教，傳教大師知悉此事，故謂須削去真言宗之「宗」字，使叡山唯有七宗。而有名弘法大師者，天下第一自讚毀他之大妄語人，傳教大師入滅後，不經對論，矇過公家，稱立八宗。<br>　　然紹繼本師之諸人，應知叡山原祇有七宗，但傳教大師第三弟子慈覺大師，與叡山第一座主義真和尚之末弟子智證大師，此二人渡漢土時，值天台、真言之碩學等，每以日本國舉國大事之諍論，尋問其勝劣淺深。而其時之明匠等，或言真言宗勝，或言天台宗勝，或謂二宗齊等，或謂理同事異，然亦均未舉出確實之證文，但為二宗學者胸臆之言而已。而慈覺大師學未究極，歸朝後作疏十四卷，即金剛頂經疏七卷、蘇悉地經疏七卷。此疏之體，謂法華經與大日經等之三部經是理同事異。此疏之心是在表大日經之疏與義釋，然猶有不解，故將所作之疏，置于本尊前，是否有合佛意祈求佛示，謂夢射日。驚為吉夢，以為真言殊勝無疑，乃請降旨，正擬弘通日本全國，不久，疫病之後，歷四月，杳然而亡。<br>　　而智證大師既為慈覺大師弟子，遵遺言請降旨，宣言：「真言法華齊等。譬如鳥有二翼，人有二目」，又、「叡山可為八宗」。此兩人也，身雖臥於叡山雲上，心中雜入東寺里中之塵，看似紹繼本師遺跡，實則忽諸聖人之正義。將法華經「於諸經中，最在其上」之「上」字顛倒，反置於大日經之下，不僅為大師之怨敵，孰料亦並為釋迦、多寶、十方分身、大日如來等諸佛之仇敵矣。是以，慈覺大師之夢射日輪，乃佛法大科之始，日本亡國之先兆也。棟梁之法華經反成大日經之椽梠。在王法有下剋上，居王位而隨臣下之謂也。其時又有一類學者，於此法門堅作諍論，而座主亦兼兩方，勝劣尚未定，世乃未急滅歟。<br>　　例如外典云：「大國諍臣七人，中國五人，小國三人。有諍論，則政道縱有謬誤，國不至破......家有諫子，親不墮於不義」，佛家亦如是。天台、真言之勝劣淺深之事，尚未確定，縱有少少災難出現，蒼天不棄，黃地不犯，僅視作一國國內之事。然至人王七十七代、後白河法皇御宇時，天台座主明雲，棄傳教大師止觀院之法華經三部，而附於慈覺大師總持院之大日經三部。天台山空有其名，而成為真言之山；法華經之領地，盡歸於大日經之地矣！天台與真言，座主與大眾敵對之始序也。國亦是王臣諍論，王有受制於臣之兆，一國有亂，他國來侵之兆現。是故，明雲為義仲所殺，院　聽命於清盛。<br>　　然公家也、叡山也，俱不知此故，世不安靜，災難漸增。至人王八十二代、隱岐法皇御宇，一災方起，二災踵至。禪宗、念佛宗並起，善導法師書法華經於末代是「千中無一」，法然謂「捨閉閣拋」，禪宗為滅法華經而高唱「教外別傳、不立文字」，此三大惡法，一國比肩同出，故梵釋、二天、日月、四王俱捨此國，而守護善神翻成大怨敵矣。是則受責於相傳之所從，主上、上皇逐放夷島，一去不返，終成荒島之塵。<br>　　所詮，奪取實經之領地，作權經真言之所轄，且日本國萬民等既用禪宗、念佛宗之惡法，故天下第一、先代未聞之下剋上出焉！而相州不為謗法之人，文武忠勇，天許之為國主，隨之世稍靜謚。然其後，前曾使王法失政之真言又漸入關東，竟受崇重，故、鎌倉亦成大謗法一闡提之官僧、禪僧、念佛僧之檀那。捨舊寺、建立新寺，故、天神瞋目睥睨此國，地神含憤震動其身，長星蔽一天，地震沸四海。余驚見此災妖，粗粗稽考內典五千七千，外典三千等，實先代罕見之天變地妖也。然而儒家所不記，事不可知。佛法既已自迷，遂不加注意。此等災妖，非由於平常政道之乖違與世間之謬誤，勘知定是事起自佛法也。<br>　　先就大地震事，余於正嘉元年著書一卷，奉陳故最明寺居士大人，既未蒙召詢，亦未見用。人以為既是國主不用之法師，縱有誤殺，當亦不至受科之故乎，念佛者及其檀那等，聞經有力者等同意，夥得眾人，竟於夜中掩至日蓮之小庵，數千人擁來欲加殺害。當有其故乎，其夜得免於害。來犯者未受責，可見是合于上意歟。然、大事之政道由此而破。日蓮猶能存生，彼等以為不可思議，遂又流放伊豆國。<br>　　嫉人過甚，招來自身之危殆，於此不自反省，竟使國法之御式目亦遭破壞。又見式目之誓文，書有梵釋、四天、天照大神，正八幡等之名俱在。若謂余法門乖異，不能仔細辨別，何不召來日本國歸依之僧等共議之。若仍有未足，尋向彼漢土、月氏可矣。若不出此，須知事待仔細分辨，何妨姑置之。不明仔細之人眾，渾不知自身之滅亡，破壞重要誓文之事，實難理解。<br>　　雖似自讚，請容一申本意，余於日本國人眾，上自天子，下及萬民，有三故焉。一父母也，二師匠也，三主君之使也。經云：「則如來使」，又云：「眼目」，又云：「日月」。章安大師云：「為彼除惡，即是彼親」。而信用謗法一闡提、國敵法師輩之讒言，不辨其義，輕易歪曲重要之政道，是故意招來禍害乎？可哀、可哀！然事平後，以無實之罪為可恥之故乎，不久即奉召還。而故最明寺居士大人又早隱去。<br>　　時至今代，或身受創，或弟子被殺，或處處被逐，或居所遇襲，一日片時，無地可棲。就此，佛早說「一切世間、多怨難信」，諸菩薩作誓：「我不愛身命，但惜無上道」。正如「加刀杖瓦石，數數見擯出」之經文所示，遭流罪，攖刀鋒，信此正是身讀法華經一部也。故特有如不輕菩薩，如覺德比丘、龍樹菩薩、提婆菩薩、佛陀密多、師子尊者般，益為強盛作言。　　<br>　　此度，見法華經之大怨敵，如遇父母、師匠、朝廷、宿世之敵，而如經文嚴厲責之，則萬人憎怒，國主聽信讒言，不將流罪、斬首歟？其時，於佛前作誓狀之梵釋、日月、四天將可依願，對為敵於法華經行者之人須臾不離，加以防範乎？願以身試之。則釋尊、多寶、十方分身諸佛，或來共宿，或為覆衣，或為守護，其誠懇所說，是實是虛，當可知之而增長信心，如此思之，絕不退轉而自勵至今。<br>　　果然，案不稍違。前、文永八年九月十二日，都無一分之科，流罪佐渡國。外間雖傳遠流，實則內定斬首。余早亦推見及此，故曾向弟子言：「我願既遂，喜悅盈身。人身難受而易破。過去遠遠劫以來，常因小事而喪身，但為法華經而捨命之事則無之。我頸受斬，是繼師子尊者之絕跡，超天台、傳教之功，付法藏之二十五人，將加一而作二十六人矣。超越不輕菩薩之行，當令釋迦、多寶、十方諸佛，讚歎如何待遇此人乎」？思及此，故不惜言，已前之事、將後之事，種種悉已為平之金吾盡言矣。此語過繁，委細不書。<br>　　夫作日本一國之主，萬事以一心運之。有關勝負成敗，無論何事，宜召兩方共議。乃不知何獨於日蓮一人，不召諸僧議論，而逕行大科。此事決非尋常，縱令日蓮是大科者，國亦不安穩。披見國法之御式目，立有五十一條，其末書有誓文，第一、第二為神事、佛事，乃至五十一。神事、佛事之最要者為法華經，今不召集讒人等共作議論，而逕依彼等之意，欲將手持法華經者付諸斬刑。縱他事之中，或亦有與此誓文相違之政道，然要以此是第一大事。寧因憎日蓮而至失國亡身乎？昔、魯之哀公為第一忘事之人，有移宅忘妻之事。孔子云：「有忘身者，是國主曲枉政道者也」。莫非國主於此事所不悉者耶？任是如何推說，終成法華經之大怨敵，難脫重科矣。<br>　　多寶、十方諸佛在前，教主釋尊道出末代當世之事時，諸菩薩記云：「惡鬼入其身，罵詈毀辱我......數數見擯出」。又、四佛所證釋尊最勝王經云：「由愛敬惡人，治罰善人故......他方怨賊來，國人遭喪亂」。縱是日蓮可輕賤，教主釋尊之金言，多寶、十方諸佛之證明，絕不為妄也。對一切真言師、禪宗、念佛者等謗法之惡比丘，歸依在前，因不知其為大科，天或稍許之，善神或不即捨之者乎！而日蓮出現，不畏一切之人，捨身命直指而言，倘是國主賢明，宜得仔細聽取，然而充耳不聞，亦不見用，實不思議！且更付斬刑，此事大出意料。<br>　　而用大惡人之大科與羞辱正法大善人之大罪，兩惡齊肩並出於此國。譬如恭敬修羅而射日天，故、前代未聞之大事，而此國起焉。是又非無先例也。昔、夏之桀王，斬龍蓬頭；殷之紂王，剖比干胸。秦二世殺李斯，優陀延王蔑視賓頭盧尊者，檀彌羅王斬師子尊者之首，武王與慧遠法師諍論，憲宗王遠謫白居易，徽宗皇帝烙法道三藏之面。此等皆是不僅不用諫曉，且妄施威還成怨者。人人於現世亡國滅身，後生長墮惡道。此又是輕蔑善人，聽信讒言，不講理故也。<br>　　而昔文永十一年二月，自佐渡國召還，同四月八日與平金吾對面，於其不合理之處罰，委細申述。又為可悲者，此國將為他國所侵，申述憾意。時、金吾問，大蒙古將于何時來犯？經告其經文雖未指明年月，觀天之氣色，正在睨視此國，料在今年，必定來攻，屆時恐將無一人敢面對者矣。此亦天之責也。不以日蓮為同黨而拒用，我亦無力，惶恐、惶恐，希勿以真言師等祈禱降敵也。倘使行之，事將更惡，告誡而歸。不出所料，上下均無用意，此是為報國恩所作三度之諫曉，既不見用，遂思隱身山林，此亦援古人三諫不用而去之本意耳！罷入山中，上既不見用於國主，又為其下說法門，成得何用？縱說，於國無有所補，於人亦不思能作佛也。<br>　　又、念佛無間地獄，不可讀阿彌陀經之事，非出於私言。夫彌陀念佛之源，出自釋迦如來五十餘年說法之內，前四十餘年內所說阿彌陀經等之三部經。然既是如來金言，乃信其必為真實無誤之時，至後八年法華經序分之無量義經，佛卻說是為說法華經而先說四十餘年諸經，並具舉其年紀等，是「未顯真實......終不得成、無上菩提」，以一言打消諸經並法門，此事譬如以大水之消小火，大風之吹落眾草木之露水。然後至正宗之法華經第一卷，而說「世尊法久後，要當說真實」，又云：「正直捨方便，但說無上道」。此譬如暗夜之出現大明月，大塔立後之卸除鷹架。<br>　　然後定其實義云：「今此三界，皆是我有；其中眾生，悉是吾子。而今此處，多諸患難；唯我一人，能為救護。雖復教詔，而不信受......見有讀誦、書持經者，輕賤憎嫉，而懷結恨......其人命終，入阿鼻獄」。經文之次第不似普通性相之法。普通以五逆七逆罪者，定其必入阿鼻地獄。而此不同，謂在世滅後一切眾生，堅執阿彌陀經等四十餘年諸經，而不改歸法華經者；或改入法華經，而不捨本執之彼等諸經，欲與法華經同修之人；又謂自執之諸經勝于法華經之人；又雖如法修行法華經，而羞辱法華經行者之人等，皆指謂「其人命終，入阿鼻獄」也。<br>　　此事雖只是釋迦一佛所說，如非外道之人，不應作疑。然大異於已今當諸經之說，為證此大事，乃有寶淨世界之多寶如來，親自遠來作證。明言若堅執釋迦如來先說之大日經、阿彌陀經、念佛等，不信後說之法華經，諸人一定墮入阿鼻獄。又、阿彌陀佛等十方諸佛，各各出諸國，共赴靈山虛空會，坐寶樹下，出廣長舌，達大梵天，如無量無邊之長虹立於虛空。此廣長舌，意在證明四十餘年中之觀經、阿彌陀經、悲華經等所說，法藏比丘之諸菩薩發四十八願等，來迎凡夫至九品淨土一事，乃是入法華經已前安撫之言。<br>　　其實並未如彼等諸經所云，自十方來迎於西方之事，不可思其為實。此如釋迦佛之今說，實是釋迦、多寶、十方諸佛，為使信壽量品肝要之南無妙法蓮華經五字，而出之廣長舌也。乃思「我等與釋迦佛是同等之佛，釋迦佛如天月，我等如水中之月影。釋迦佛之本土，實在娑婆世界。天月不動，我等不移。居住此土守護法華經行者之事，如臣下之仰奉主上，如父母之愛其獨子」，而出此舌也。<br>　　其時，阿彌陀佛之一、二弟子，觀音、勢至等，是阿彌陀佛之輔弼，如雙翼、如左右手、如兩目。然而，由極樂世界遠來隨侍，忽於無量義經時，聞得佛之阿彌陀經四十八願等，原是「未顯真實」，乃至於法華經舉名謂「一名阿彌陀」，說此等法門並非真實。誠覺難信，然眼見阿彌陀佛適時來至，頷首認可，乃知來迎我等念佛者等，往生九品淨土之蓮台與合掌之印，皆歸虛妄。二弟子謂返歸本土亦無何用，遂還入八萬二萬菩薩之中，或以觀音品有「遊於娑婆世界」，懇望留作為此土法華經行者之守護。一閻浮提內南方近日本國，有名補陀落山之小山，為釋迦佛所賜，定作宿所。阿彌陀佛為其左右臣下之觀音、勢至所離，遂亦不還西方世界，而留於此世界，欲為法華經行者守護，乃於此世界內，欲界第四兜率天，彌勒菩薩領地之四十九院內，獲賜一院，懸額供作阿彌陀院。<br>　　更、佛於阿彌陀經，對舍利弗說凡夫之往生，「舍利弗、舍利弗」、又「舍利弗」者二十餘處，如此簡短之經中，呼之者不知多度，幾至有聒耳之感。然而，四紙一卷之內，於舍利弗等諸聲聞之往生成佛一概未許，來至法華經始得華光如來、光明如來之記。作一閻浮提第一大智者之舍利弗，於淨土三部經尚削其往生成佛之跡，遑論末代如牛羊之男女，能於彼等諸經離得生死耶？<br>　　不辨此理之末代學者等，及修行法華經初心之諸人，胸懷感激，讀阿彌陀經，稱念佛者，或以為與法華經同列，或在法華經後，讀阿彌陀經，以為法華經之肝心，是藉阿彌陀經等之功德，向西方求回向往生也。此譬如飛龍之以驢馬為乘，師子藉野干之威，將又莫非日出後之星光，大雨時之小露耶？故、傳教大師云：「朝賜白牛，不用三車；夕得家業，何須除糞。故、經云：『正直捨方便，但說無上道』」，又云：「日出星隱，見巧知拙」。<br>　　法華經出現以後，捨已今當諸經之事，是無待論者也。縱作修行，亦須從於法華經者也。今之日本國人，堅信道綽之未有一人得者、善導之千中無一、慧心往生要集之序、永觀之十因、法然之捨閉閣拋，或拋法華經而一向念佛，或以念佛為本，持法華經為助，或以阿彌陀念佛與法華經並列，左右念之，並作二行，或以為念佛與法華經乃一法之二名，而行之者亦有之矣。<br>　　此等皆是住於教主釋尊之屋內，不顧師主，建阿彌陀堂於釋迦如來之轄內，每國、每鄉、每家，並戶比軒，無處無之。或一萬、二萬或七萬遍，或一生之間，一向修行，卻偏是忘卻主師親，寧非怪事？更甚者，奪取親父教主釋尊誕生、入滅之兩日，以十五日為阿彌陀佛日，八日為藥師佛日。一佛誕入之兩日，改作東西二佛死生之日，豈非不孝者耶？逆路七逆者耶？人皆得此重科，而我思獨可免，是無慚無愧之一闡提人也。法華經第二卷所說主親師之三大事，乃一經之肝心，其經文云：「今此三界，皆是我有；其中眾生，悉是吾子；而今此處，多諸患難；唯我一人，能為救護」，又此經說違背者之文云：「雖復教詔，而不信受......其人命終，入阿鼻獄」。<br>　　是以，念佛者本師之導公，是「其中眾生」之外者乎？破「唯我一人」之經文，說千中無一之故，現身作狂人，攀登楊柳，投身大地，觸堅土不即死，由十四日至二十七日，十四日間，顛狂而死。又、真言宗元祖，善無畏三藏、金剛智三藏、不空三藏等，貶下親父兼教主釋尊之法王，而另崇大日他佛，故、善無畏三藏不但受責於閻魔王，更墮無間地獄。汝等若疑此事，眼前可見閻魔堂之畫。金剛智、不空之事繁，不詳述。又、禪宗之三階信行禪師，下法華經等之一代聖教為別教，崇重其自作之經為普經，做作如四依大士，故為法華經行者之優婆夷所責，失聲，現身作大蛇，吞食數十人弟子。<br>　　今、日本國眾人，縱是信持法華經，崇重釋尊，然又同時敬仰真言宗、禪宗、念佛者，則難免於無間地獄，更何況對三宗之人渴仰之如日月，我身亦來念佛者乎！有心之人，須思念佛、阿彌陀經，乃較父母、師、君宿世之敵更應忌之者也。如逆臣之旗，官兵何得舉之，寒食之節忌火然。是以，古之論師天親菩薩誓不播弄小乘經於舌上，賢者之吉藏大師不敢輕易讀誦法華經，彼等初以小乘經破失大乘經，以法華經毀謗天台大師，為消滅謗法之重罪而改悔如此。今、日本國之眾人，無有一人不是如輕毀不輕者，若苦岸、勝意者然，一國萬人皆是必墮無間地獄之人也。佛之涅槃經記云：「末法誹謗法華經者，多於大地微塵」者，是此之謂也。　　<br>　　而今，法華經行者出現，一國萬人，宜皆停止讀誦法華經，如吉藏大師之隨從天台大師，以身為肉橋，仕之如輕毀不輕者還信伏隨從不輕菩薩，一日二日，一月二月，一年二年，一生二生之間，誹謗法華經之重罪，猶難望盡滅。然當世之人，無其義也，四眾俱起一慢。所謂念佛者捨法華經而念佛，指日蓮雖持法華經而不念佛，我等既念佛，亦信法華經，且持戒，作一切善行。此等正如野兔滅跡，金鳥埋頭，魯人譏孔子，善星脅佛也。鹿迷馬易，鷹變鳩難。可悲、可悲！<br>　　現時，余昔日上陳之事漸見言中之故乎，彼等頗思宜如何處置，而年來過度之譏諷惡言，急難翻改，難以歸信。而蒙古勢壯，如何對應，如昔之宗盛、義朝徒有歎息耳。嗚呼，人豈得不深思乎！孔子九思一言，周公旦一沐三握髮、一食三吐餔，賢人宜有如此用意也。世間之法亦有逾度則怪之說，治國之人，於人言不仔細尋探，輕易處人以刑，此所以招致悲嘆者乎！夏之桀王受湯王之責，吳王為越王生虜，其時方悔昔日不用賢者之諫言。阿闍世王身出惡瘡，遭他國來襲，其時方作誓不見不聞提婆。乃至宗盛戰敗，為義經生虜，下鎌倉作囚示眾時，方嘆燒毀東大寺、射山王之輿也。<br>　　今之世亦無一分之違異，賤日蓮、貴諸僧之故，自然遂作法華經之強敵。辨不及此，背政道而行。其間，梵釋、日月、四天、龍王等，亦盡成大怨敵。更不知守護法華經之釋迦、多寶、十方分身諸佛、地涌千界、迹化他方、二聖、二天、十羅剎女、鬼子母神，化入他國賢王之身，來罰國主，滅其國也。若真是天之責也，縱令以鐵圍山圍繞日本國，須彌山為蓋，集十方世界之四天王，並立岸邊使作防禦，而為法華經之敵，對較教主釋尊尤為重要之行者，以法華經第五卷打日蓮之頭，十卷扯散，狠狠足踐之大禍，現當二世是決不能免者也。<br>　　守護日本之天照大神、正八幡等，對如斯之國豈能為救。須急加予治罰，力求得免自科也。因遲行其科，日本國諸神已獲四天大王之誡責歟！事難知也。<br>　　傳教大師云：「竊以菩薩國寶，載法華經，大乘利他，摩訶衍說。彌天七難，非大乘經，以何為除？未然大災，非菩薩僧，豈得冥滅」？而今，試見祈禱降伏大蒙古國之公家武家日記，或五大尊，或七佛藥師，或佛眼，或金輪。以此等小法，豈能滅得大災。「還著於本人」，國將忽亡焉！雖或有使日吉之社行法華護摩，因係以不空三藏錯誤之法為本，行之不成祈禱之儀。又、今之高僧等，或為東寺之真言，或為天台之真言。東寺是弘法大師，天台是慈覺、智證，此三人如上所說，乃大謗法之人也。其外之諸僧等，或屬東大寺戒壇之小乘者。叡山圓頓戒又為慈覺謗法所曲，彼圓頓戒既亦是迹門大戒，不合今時之機。總之，非其所宜。只今國土危殆，後悔難及，可憫、可憫！是乃聖人所語，難表千萬之一，乞垂察焉。<br>　　但、身是下賤，心亦愚魯，雖知此是道理，而似未見用於國主，鎌倉所思如何，令人不解焉！反覆思維，如是國家大事，亦未辱下問，竟兩度被罪。不知究竟者，或謂有理，或謂僻事，豈能作定說。又、此身之不讀阿彌陀經，亦是為堂上、為父母也。但有不問情由強令必讀之時，仍須再度告之。對于一切僅憑臆測不聽人言者之諭，身隨而心不隨之可也。又言之雖屬惶恐，仍以早為言之為是。此法師是唯一之人，若有何事，得無後悔耶？世人不用，是一旦之愚，得上用時，誰人不用耶？其時來用，又成何事？是信人也，不是信法。<br>　　又、世間眾人之意，不究是非，子必順親，君臣師弟亦復如此。此是不辨外典、不明內典者之謬見也。外典之孝經亦有子父、臣君諍諫之義。內典有「棄恩入無為，真實報恩者」之佛語。悉達太子乃閻浮第一之孝子，背父王之命而終導引父母。比干諫曉親父之紂王，遭剖胸而傳賢人之名。卑微小法師之諫曉不用，現當之世將有可嘆者歟！為父母而不讀阿彌陀經，故現礙難從命！誠惶誠恐。<br>　　建治三年六月　日　　　　　　　　　　　僧　日　　永覆陳　下山兵庫五郎大人"
		},
		{
			"_id": "375",
			"name": "本尊問答抄",
			"context":
				"本尊問答抄<br>　　<br>弘安元年九月　五十七歲作<br>與淨顯法師日仲　　　　　<br>　　問云：末代惡世之凡夫以何物定本尊耶？<br>　　答云：應以法華經題目為本尊。<br>　　問云：此出於何經文、何人師之釋耶？<br>　　答：法華經第四、法師品云：「藥王！在在處處，若說若讀，若誦若書，若經卷所住之處，皆應起七寶塔，極令高廣嚴飾，不須復安舍利。所以者何？此中已有，如來全身」。涅槃經第四、如來性品云：「復次，迦葉！諸佛所師，所謂法也。是故如來，恭敬供養，以法常故，諸佛亦常」。天台大師法華三昧云：「於道場中，敷好高座，安置法華經一部，亦未必須安形像、舍利，並餘經典，唯置法華經一部」。<br>　　疑云：天台大師之摩訶止觀第二，四種三昧之御本尊是阿彌陀佛也。不空三藏之法華經觀智儀軌，以釋迦多寶為法華經之本尊，汝何與此等之義相違耶？<br>　　答云：此非私義，是依上出之經文與天台大師之釋。但、摩訶止觀四種三昧之本尊為阿彌陀佛者，彼常坐、常行、非行非坐之三種本尊是阿彌陀佛也。依文殊問經、般舟三昧經、請觀音經等，此是在爾前諸經之內，未顯真實之經也。半行半坐三昧有二：一是依以方等經之七佛、八菩薩等為本尊之彼經。二是雖尊法華經之釋迦、多寶等，然以法華三昧思之，宜以法華經為本尊。不空三藏之法華儀軌是依於寶塔品之文，此以法華經之教主為本尊，並非法華經之正意。上舉之本尊是釋迦、多寶、十方諸佛之御本尊，法華經行者之正意。<br>　　問云：日本國有十宗，所謂俱舍、成實、律、法相、三論、華嚴、真言、淨土、禪、法華宗是也。各宗之本尊各別。所謂俱舍、成實、律之三宗是劣應身之小釋迦，法相、三論之二宗是以大釋迦佛為本尊，華嚴宗是台上盧遮那報身之釋迦如來，真言宗是大日如來，淨土宗是阿彌陀佛，禪宗也用釋迦，何天台宗獨以法華經為本尊耶？<br>　　答：彼等以佛為本尊，此是以經為本尊，有其義焉。<br>　　問：其義如何？佛與經，孰為勝？<br>　　答云：本尊自應用勝者，例如儒家用三皇五帝為本尊，佛家豈不應以釋迦為本尊！<br>　　問云：若然，汝何云不以釋迦為本尊，而以法華經之題目為本尊耶？<br>　　答云：請觀上舉經釋，此非私義，是釋尊與天台定以法華經為本尊。末代今之日蓮，一如佛與天台，以法華經為本尊。其故，法華經是釋尊之父母、諸佛之眼目。釋迦、大日，總十方諸佛，皆出生自法華經，故今以能生為本尊。<br>　　問：其證據如何？　　答：普賢經云：「此大乘經典，諸佛寶藏，十方三世、諸佛眼目，出生三世、諸如來種」，又云：「此方等經，是諸佛眼。諸佛因是，得具五眼。佛三種身，從方等生。是大法印，印涅槃海。如此海中，能生三種，佛清淨身。此三種身，人天福田，應供中最」。此等經文，佛是所生，法華經是能生。佛是身，法華經是神。若然，則木像畫像之開眼供養，僅限於法華經。而今，設立木畫二像，以大日佛眼之印與真言為開眼供養，最為逆誤。<br>　　問云：以法華經為本尊，與以大日如來為本尊，孰為勝？<br>　　答：如弘法大師、慈覺大師、智證大師之義，大日如來為勝，法華經為劣。<br>　　問云：其義如何？<br>　　答：弘法大師之秘藏寶鑰十住心云：「第八法華、第九華嚴、第十大日經」，是由淺入深。慈覺大師之金剛頂經疏、蘇悉地經之疏，智證大師之大日經指歸等云：「大日經第一，法華經第二」。　　<br>　　問：汝意云何？<br>　　答：釋迦如來、多寶佛，總十方諸佛之評定云，已今當，一切經中，法華最為第一。<br>　　問：今、日本國中，天台、真言等諸僧及王臣、萬民疑云，日蓮此法師，勝得弘法、慈覺、智證大師等耶，如何？<br>　　答：日蓮反詰云，弘法、慈覺、智證大師等，是勝過釋迦、多寶、十方諸佛者耶 此其一？今、日本國王萬民，悉是教主釋尊之子也。釋尊最後之遺言云：「依法不依人」。云法華最第一者是依法也。今之謂三大師等為勝者，其諸僧、王臣、萬民，乃至所從、牛馬等，豈非不孝之子耶 此其二？　　問：弘法大師，是未見法華經乎？<br>　　答：弘法大師讀一切經，曾思索其中法華經、華嚴經、大日經之淺深勝劣。讀法華經時，曰：「文殊師利！此法華經，是諸佛如來，秘密之藏。於諸經中，最在其下」。又讀之云：「藥王今告汝：我所說諸經，而於此經中，法華最第三」。又、慈覺、智證大師讀之云：「於諸經中，最在其中，又最為第二」。釋迦如來、多寶佛、大日如來、一切諸佛，舉法華經相對一切經而說云：「法華最第一」，又說云：「法華最在其上」。所詮，釋迦十方諸佛與慈覺、弘法等三大師，應以何為本耶？但有一事，須不可因日蓮故，長違釋迦、十方諸佛，而取三大師為本，如何？<br>　　問：弘法大師乃讚岐國人，勤操僧正之弟子也。究極三論、法相六宗，昔於延曆二十三年五月，奉桓武天皇之旨，入漢土，復奉順宗皇帝之敕，入青龍寺，自惠果和尚，傳承真言大法。惠果和尚是傳自大日如來之第七代，人雖不同，法門則一。譬瓶水之移此注彼。大日如來、金剛薩埵、龍猛、龍智、金剛智、不空、惠果、弘法，瓶雖有異，所傳智水同是真言。此大師也，習彼真言，渡三千之波濤，歸還日本，傳授平城、嵯峨、淳和之三帝。前弘仁十四年正月十九日敕建東寺，弘通真言秘法，則五畿、七道、六十六國，以至二島，執杵搖鈴之人，無非其末流。<br>　　又、慈覺大師，下野國人，廣智菩薩之弟子也。大同三年，十五歲時，為傳教大師弟子。登叡山之十五年間，習六宗，傳法華、真言二宗。承和五年入唐，時、漢土之會昌天子御宇，值法全、元政、義真、法月、宗叡、志遠等之天台真言碩學，盡習顯密二道。其上，特於真言之秘教，十年之間，窮極其功。自大日如來，為第九代。嘉祥元年，為仁明天皇之師。仁壽、齊衡年間，造金剛頂經、蘇悉地經二經之疏，於叡山建立總持院，作第三代座主。天台之真言自此始。<br>　　又、智證大師，讚岐國人，天長四年，十四歲時登叡山，為義真和尚弟子。於日本國受教於義真、慈覺、圓澄、別當等諸德，習傳八宗。仁壽元年，奉文德天皇之敕，入漢土，宣宗皇帝大中年間，就法全、良諝和尚等諸大師，前後七年，盡習顯密二教。天安二年歸朝，為文德、清和等皇帝之師。為現為當，如月如日，代代明主，時時臣民，信仰有加，無不歸依，故愚癡一輩，偏信而已。誠是不背「依法不依人」之金言，何能不依佛而依弘法等之人耶？所詮，其意如何？<br>　　答：夫教主釋尊入滅一千年之間，月氏佛法弘通之次序，先五百年小乘，後五百年大乘，小大、權實雖有爭議，顯密之別甚微。入像法十五年，佛法渡漢土，始有儒道與釋教之諍論，雖難定其勝劣，而佛法漸次弘通，小大、權實之諍論興起，然亦無甚大之相違。佛法渡漢土六百年，玄宗皇帝御宇，善無畏、金剛智、不空之三三藏，由月氏入渡後，建立真言宗，無理將華嚴、法華等諸宗貶抑，上自一人，下及萬民，均思真言之與法華經，違如雲泥。其後，德宗皇帝御宇，有名妙樂大師者，雖確知真言遠劣於法華經，然未多作顯說，法華、真言之勝劣，遂無人辨之矣！<br>　　日本國、人王三十代，欽明在位時，佛法由百濟國渡來，其始，神佛諍論甚烈，歷三十餘年，至三十四代、推古天皇御宇，聖德太子始弘通佛法。有慧觀、觀勒二上人，自百濟來弘三論宗。孝德御宇，道昭傳禪宗；文武御宇，新羅國、智鳳傳法相宗。第四十四代、元正天皇御宇，善無畏三藏傳大日經，然而未弘。聖武御宇，審祥大德、朗辨僧正等傳華嚴宗。人王四十六代、孝謙天皇御宇，唐代鑑真和尚傳律宗與法華經，弘律而未弘法華。　　第五十代、桓武天皇御宇，延曆二十三年七月，傳教大師奉敕渡漢土，值妙樂大師之弟子道邃、行滿，而傳法華宗之定慧；於道宣律師受傳菩薩戒，習真言秘教於順曉和尚，而歸日本國。於時，就真言與法華之勝劣，依漢土之師教，知其難作定論，乃廣引大日經與法華經各家之釋，而決判不僅大日經劣於法華經，且大日經之疏，有取天台之心以入自宗者云。<br>　　其後，弘法大師以真言經之被抑，思為憾事，一心欲立真言宗，竟謂法華經不僅劣于大日經，且劣於華嚴經云。弘法大師此一僻見，如不獲慈覺、智證、叡山、園城之認允，原不得見弘於日本國。然彼兩大師，於華嚴、法華之勝劣雖不讓步，獨於法華、真言之勝劣，以久與弘法大師同心，不意竟甘心與本師之傳教大師作大怨敵。其後，日本國之諸碩德等，雖各智慧高超，然終難逾彼三大師，是以，至今四百餘年之間，日本一同認定真言勝於法華經。偶有習天台宗諸人，雖心知真言不及法華，然畏天台座主、御室等之高貴，不敢道之；或又不辨其義乎，勉言其同義時，一向之真言師，不禁嗤笑：「此豈彼等淺智可及」！<br>　　日本國中，寺社數十萬，一時盡歸真言宗。偶有以法華宗並列者，亦真言如主，法華如所從。若有兼學之人，其心中亦唯真言而已。座主、長吏、檢校、別當，一向均屬真言。上之所好，下皆奉行，無有一人遺者，悉成真言師。是以，日本國內或有口稱法華經最第一者，心則最第二、最第三，或竟身口意共作第二、三者。三業相應讀作最第一之法華經行者，四百餘年間未得一人。況有「能持此經」之行者，咸皆不信。「如來現在，猶多怨嫉，況滅度後」之眾生，上自一人，下及萬民，皆成法華經之大怨敵矣！　　而日蓮是東海道十五國內，相當第十二之安房國長狹郡東條鄉、片海之海人之子也。生年十二，往登鄉內清澄寺，住焉。地處遠國，雖有寺名，無修學之人。雖然，前往諸國，修行學問，奮發其間，我身不肖，亦無人為教。於十宗之元起勝劣，知其難辨之際，偶祈請於佛菩薩，勘辨一切經論，合十宗觀之，俱舍宗淺近，一分似相當於小乘經；成實宗大小兼雜，有謬誤；律宗本小乘，中期權大乘，今一向意為大乘宗。又有傳教大師之律宗，所習有別。<br>　　法相宗源出權大乘經中之淺近法門，次第增長，權實並立，結局欲盡破其他各宗，譬如日本國之將軍將門、純友等，以下犯上。三論宗有權大乘空之一分，自意此可列實大乘。華嚴宗雖言權大乘，優於其它各宗，譬如攝政宰輔也。然而，是以法華經為敵而立之宗，故如以臣下之身欲使大王隨順。淨土宗雖亦為權大乘之一分，善導、法然詭謀，上諸經而下觀經，上正像之機而下末法之機，稱念佛適於末法之機，以機克經，失一代聖教而立念佛一門。譬如心賢而身卑者，敬身貴而心劣者，遂使賢良喪失。禪宗謂一代聖教之外，別有真實之法。譬如殺親用子，臣下殺主且篡其位。<br>　　真言宗一向作大妄語，深隱其根源，淺機之人難辨其偽，一向誑惑已歷多年，天竺本無真言宗而妄謂其有！尋其證據可也。所詮，大日經渡來此土，與法華經相較，論其勝劣，則見大日經是較法華經七重下劣之經，此經彼經證據分明 此不引之。且其所指大日經乃法華經之三重主君、或二重主君之說，更見其為意想天外之大僻見。譬如劉聰以下劣之身，遣愍帝為其御者，趙高以臣民之身，強登帝位。又如彼天竺之大慢婆羅門，以釋尊作床而坐。漢土、人不知，日本亦不怪者，已歷四百餘年。　　如是，佛法之邪正混亂，王法漸滅。結果，此國終將為他國所破而滅亡。此事獨有日蓮知之，故為佛法、為王法，集諸經之要文，造為一卷之書，以奉故最明寺居士大人，名立正安國論。其書雖詳具，奈愚人難知。所詮，須引現證而申述。<br>　　夫、人王八十二代，有名隱岐法王之王，昔承久三年 太歲辛巳五月十五日，捉捕伊賀太郎判官光末，是討伐鎌倉義時之開端。不久，召五畿七道之兵，欲攻打相州鎌倉、權太夫義時，反為其所敗。結果，自身流放於隱岐國，太子二人流放佐渡國、阿波國，公卿七人立刻斬首，此是因何而敗？以國王之身，攻打臣民之義時，易如鷹之捕雉，貓之食鼠，今貓反為鼠食，鷹為雉捕！<br>　　且不僅此也。為祈禱降敵而盡力之所謂天台座主慈圓僧正、真言之長者、仁和寺之御室、園城寺之長吏，總之，七大寺、十五大寺，智慧戒行如日月，秘法則有弘法、慈覺等三大師心中，深密大法之十五壇秘法。自五月十九日至六月十四日，流汗叩首而行法。最後，御室於紫宸殿所作大法，是日本國迄此未曾行及三度者，自六月八日開始，同月十四日，關東之軍旅，強渡宇治勢多，攻入洛陽，生擒三院，大燒九重，一時盡燬。<br>　　三院則流逐三國，公卿七人處斬，不僅此也，又攻入御室御所，其最愛之弟子小兒勢多伽被俘後亦遭斬首。御室不堪其哀，憂憤以死，母死、童亦死。一切依恃此祈禱者不知幾千萬，多死去，倖存者亦抑鬱以終。御室始作祈禱之六月八日，至同月十四日，計已滿七日。<br>　　此十五壇之法，是一字金輪、四天王、不動、大威德、轉法輪、如意輪、愛染王、佛眼、六字、金剛童子、尊星王、太元、守護經等之大法也。此法，意在降伏國敵、王敵，取其命，遣其魂往密嚴淨土去者也。其行者諸人，決非泛泛，乃天台座主慈圓、東寺、御室、三井常住院之僧正等四十一人，及伴僧等三百餘人。論法、論行者，且代屬上代，任是如何，總無敗理；縱不能勝，亦不應即時慘敗。遭遇奇恥如此，果是何因由？尚非他人所得知也。堂堂國主，討民之事，如鷹之攫鳥耳，萬一遭挫，宜亦可支撐一年、二年、十年，乃至二十年者，非耶？乃事起于五月十五日，至六月十四日全潰，僅三十餘日耳！而權大夫大人事前所不及知，既未祈禱，亦無預備。<br>　　然而，日蓮以小智勘之，知有其故。所謂彼真言邪法之故耳！僻事雖唯一人，禍在萬國；行之者雖唯一人、二人，所破則及一國、二國，何況三百餘人乎？隨國主作法華經之大怨敵，如何不招亡滅？如此大惡法，既已有年，真言師漸下關東，任諸堂之別當、供僧，連連行之。本為邊域之武士者，不知教法之邪正，祇思敬仰三寶，自然亦信用之。隨年數之經歷，今遂遭遇他國之侵逼，此國殆將亡滅者乎！非祇關東八國，叡山、東寺、園城、七寺等之座主、別當，皆在關東轄內，故如隱岐之法皇，斷皆為大惡法之檀那也。<br>　　為國主者，大小皆出梵王、帝釋、日月、四天之所佑，若成法華經之怨敵，諸天有誓在先，須急作治罰。是以，人王八十一代、安德天皇，得太政居士一門之助力，為欲討伐兵衛佐賴朝，定叡山為氏寺，依山王為氏神，然安德沈於西海，明雲為義仲所殺，一時一門盡滅，此是第二度，今則當於第三度也。<br>　　不用日蓮之諫，以真言惡法思作降伏大蒙古，則日本恐將反被降伏矣！說「還著於本人」者，此之謂也。然若思以罰利生，則無有勝於法華經之成佛大道矣。現世之祈禱，是兵衛佐大人讀誦法華經之現證也。<br>　　知得此道理，乃父母與師匠之恩，父母均已過世，師匠有故道善方丈，因法華經故，畏懼地頭，心中或亦存有憐惜之意，外則如遇仇敵，故示憎狀，其後曾聞稍有信仰之意，臨終之狀如何不明，當不至於墮地獄，亦未必脫得生死，遊蕩於中有乎？心實傷之。貴君於地頭惱亂時，是與義淨法師一同助余出走清澄寺之人，此即對法華經之效勞，縱無他善，當得出離生死矣！<br>　　此御本尊，自世尊說法後二千二百三十餘年間，一閻浮提內，未見有人弘通。漢土之天台、日本之傳教，大略知之，曾未稍作弘揚。蓋今時方當於弘通之際，經雖有云上行、無邊行等，悉將出而弘之，然猶未之見。日蓮雖非其人，然既略有得於心，於茲地涌菩薩出現之前，口誦心惟，得不稍稍道之，以作「況滅度後」之先鋒耶？願以此功德回向父母、師匠及一切眾生，已作祈請。此旨望明察，特為書覆，他事一切捨去，祇於此本尊前，一向為後世祈禱可也。又，此是專為貴僧等謀而言之者。餘容另述。<br>　　　　　　　　　　　　　　　　　　　　　日　　蓮　花押"
		},
		{
			"_id": "376",
			"name": "諸宗問答抄",
			"context":
				"諸宗問答抄<br>　　　　<br>建長七年　三十四歲作<br>與三位法師日行　　　<br>　　問云：法華宗之法門，得用天台、妙樂、傳教等之釋耶，如何？<br>　　答云：誠是矣！此等論釋，同是為明鏡之佐證而立之法門也。<br>　　問云：以何為明鏡而立者耶？此等論釋不為簡捨爾前權教。隨之，或釋「初後佛慧，圓頓義齊」，或言「此妙彼妙，妙義無殊」。意謂華嚴與法華，其佛慧相同無異；通教、別教之佛慧，亦是與法華相同，何以偏稱法華為勝哉？不能理會。<br>　　答云：既引天台之釋，當是天台宗人歟。然、天台之釋，述教道、證道二法門，著書凡六十卷。教道即教相之法門，證道則內證之悟行。只今所引釋文，於教證二道之中，是何文有所領會而引之耶？若是教門之釋，教相立有三種教相，以釋爾前、法華，判定勝劣。此當先尋問「三種教相為何」？若答「三種教相者，一是根性融不融相，二是化導始終不始終相，三是師弟遠近不遠近相」，則可尋其「只今所引之釋，是在何教相下所引者耶」？若答是「釋於根性融不融相下」，可再反問「根性融不融相下，有約教與約部二法門，究係何者」？若答是「約教之下」，可再問「就約教約部，有與奪二釋，只今之釋是與之釋乎、奪之釋乎」？若其言，「不辨約教、約部及與奪者」，則可責以「如此見來，為於天台宗法門無甚心得之人矣。天台法華之法門，是以教相宣說諸佛之本意，若闇於教相而言法華之法門者，是如所云『雖讚法華經，還死法華心』也。其上，如「若弘餘經，不明教相，於義無傷。若弘法華，不明教者，文義有闕」之釋，須知天台法門之建立，尤以教相為本。是以，如所言，無次第，不簡偏圓，不辨邪正而說法門之人，不可信受！此天台之嚴誡也。如是之無知者，仍濫引天台之釋，是何其淺陋也」。<br>　　但、天台教相所立三種之中，根性融不融相下，立有相待妙、絕待妙之二妙。相待妙之下，又有釋約教、約部之法門，判佛教之勝劣。約教之時，一代之教，分藏通別圓四教，就之而判其勝劣時，判為「前三為粗，後一為妙」。藏通別之三教，嫌之為粗教，選後之一教，取為妙法。此時，猶許爾前權教之當分得道，且以華嚴等之佛慧與法華之佛慧，稱其為等，而云只今「初後佛慧，圓頓義齊」等，作與之釋。雖然，約部之時，一代之教，分作五時，配於五味，即立華嚴部、阿含部、方等部、般若部、法華部，判「前四味為粗，後一為妙」，作奪之釋。而奪之釋云：「細人粗人，二俱犯過。從過邊說，俱名粗人」。此釋之意，謂華嚴部既亦說別圓二教，圓方云是佛慧也。方等部亦說有藏通別圓之四教，圓方亦是佛慧。般若部亦說通別圓之後三教，其圓方亦是佛慧。<br>　　而華嚴兼說別教之贗說，被嫌為是雜有惡者之佛慧。方等部之圓亦為帶有前三教贗說之佛慧，般若部之圓亦是帶有前二粗贗說之佛慧。如是佛慧之名雖同，從於過邊，而稱為粗，下為惡圓教之佛慧。依此而於四教判真實之勝劣時，釋為「一往，三藏名為小乘；再往，三教名為小乘」，一往時，二百五十戒等阿含三藏教法門，悉簡捨為小乘之法。再往之釋時，將三藏教及稱作是大乘之通教、別教，合此三教皆作小乘之法，本朝智證大師於其法華論記之書中，作此判釋也。　　次名絕待妙之開會法門。此時，嫌棄為爾前權教者，皆為納入法華大海。既入法華大海，遂亦無復為嫌於爾前權教，皆由法華大海不可思議之德，而作南無妙法蓮華經之一味，念佛、戒、真言、禪更無別作稱呼之道理。是以，釋云：「諸水入海，同一鹹味。諸智入如實智，失本名字」，本名可不必再呼之矣。世間之人思之，「天台宗於此事開會後，相待妙時所斥捨之前四味諸經名言，及諸佛、諸菩薩之名言，唱之，皆是法華之妙體，未入大海以前，雖思是各別，既入大海以後，昔之好惡、用捨，反成大僻見矣。受嫌之諸流與為用之冷水，源皆出於大海之一水，然則呼之為何水，亦不過是呼大海一水之別名而已，若思為各別之物而呼之，反見有其科矣。但思同是大海之一水，一概任心從其有緣而唱持之，則不覺苦也」，念佛也、真言也，一概任心而持唱。<br>　　今云，此義是與之而云時，雖覺或亦有理，奪之而云時，頗有墮地獄之義也。其故，設有一人如此意會，一概唱持，然萬人不得此心根，祇是持其偏見、偏情，而持唱者，一人成佛，而萬人皆墮地獄。此是邪見惡義也。爾前所立法門之名言及其法門內所談道理之所詮者，皆是依於偏見、偏情，「入邪見稠林，若有若無等」之權教也。是故，以此等名言持唱，觀此等所詮之理，不論有無心得，皆當墮大地獄。心得之而唱持者，如牛蹄之跡欲納大海然，是僻見者也，何能免於三惡道？又或無心得而為唱持者，本是迷惑者，以邪見權教之執心，墮入無間大城亦是無疑者也。<br>　　可見開會之後，嫌棄為粗教之惡法，則不可再持唱其名言及其所詮之極理，以致混亂妙法。弘決云：「相待絕待，俱須離惡。圓著尚惡，況復餘耶」。文意是謂，相待妙時、絕待妙時，俱須離惡法，執著於圓尚為惡，何況又是其他之法乎！圓者滿足之義，餘者闕減之義。縱是圓教十界平等成佛之法，尚嫌其執著為惡，況復十界非平等成佛之惡法，何能執著此闕，朝夕受持、讀誦、解說、書寫之耶！縱以爾前之圓，開會入於今之法華，爾前之圓亦不成法華之一味。雖開會入於法華體內，稱體內之權，亦不能言為實。體內之權，取出體外，且「於一佛乘，分別說三」時，於權付圓之名，而云為三乘中之圓教。依此，昔有以金杖之譬，而論三乘之事。譬金杖折為三，各與三乘之機根，每枝皆金，然則何於同是金之各枝，作差別之思，判其勝劣耶？<br>　　此事，驟聞之似覺有理，實是惡學者之心得而已。<br>　　今云，此義是譬法華體內、權之金杖，佛配於三根，體外三度揮舞，其影，三乘機根不察，各持己見，皆以為是真實。其真實是金杖若有折作為三之事，是與今之譬為合譬矣。然不如此，佛未折權之金杖，三度揮之，於機根有見其成三，執著以為心得，誠是不心得之大邪見也、大邪見也！且、三度揮之，是法華體內、權之功德，配於體外三根，三度揮之而已，全非妙體不思議圓實之揮也。<br>　　是以，將體外、影之三乘，開會入於體內、本權之本體，稱作本體內之權，全不成體內之圓。須以此心，於法華經體內體外之權實法門，領會思辨者也。<br>　　次、禪宗法門，或云教外別傳，不立文字；或云佛祖不傳；或云修多羅教，如指月之指；或云即身即佛，不立文字，不依佛祖，不修學教法，不信用畫像木像。<br>　　反詰之云，若是佛祖不傳，何有月氏二十八祖、東土六祖之相傳耶？其上，迦葉尊者何為自稱受得釋尊一枝花，於靈山微笑傳得心法耶？又、祖師若為無用，何為以達摩大師為本尊耶？又、修多羅法若是無用，何於朝夕所作，勤誦真言陀羅尼耶？首楞嚴經、金剛經、圓覺經等，何為或談、或讀誦耶？又若不信用佛菩薩，何於行住坐臥唱南無三寶耶？可為責之也。<br>　　次、若有以未曾聞知之言，作種種狂亂言說者，可為言之如次。大凡、機有上中下三根，因之法門亦與三根而說之。禪宗法門，配理致、機關、向上三根，示其法門。君思某之機是當於三根中之何者，而為言未曾聞知之法門者耶？是理致之分歟？機關之分歟？向上之分歟？可為責之。<br>　　理致云者，是為下根說道理，使知禪宗法門之名目。機關者，是對中根之問「何為本來面目」，而以「庭前柏樹子」等為答之方法，以示禪法者然。向上云者，上根者之事，此機是祖師所不傳，佛所不傳，自悟禪宗法門之機。迦葉依拈花微笑得傳靈山心法之時，尚是中根之機。所詮，禪之法門者，自迦葉得一枝花已來，興出之法門也。其相傳時之花是木花耶？草花耶？於五色中，是何色之花耶？又、花葉為幾重耶？可詳為詢之。若有禪宗之人能確言此花，可知此人實得於一分之心法耳。縱有得之者，亦不合於真實之佛意。何以故？不信法華經之故。此心委實見於法華經方便品末之長行，詳細可引而讀之。<br>　　次、禪之法門，是示人須離執著於物之心，趣左為情，往右亦為情，彼也此也，須離之不為所囿之法門也。其可責之處，但知計量他人之情執，而於一己之著於情量，獨不知所省焉！須為反詰者：「貴君徒責他人執著之情，然固持己見亦屬執著之情，為何不為離此情耶」？<br>　　「夫法，無三世諸佛之所不說者。汝言『佛祖不傳』，既非佛祖所傳，禪法寧非天魔所傳法門耶，如何？是故，汝未出斷常二見，墮無間地獄之事，無可疑也」！可如是責之。彼常為引用之言，稍為責之，輒為語塞。然非學之彼輩，多不言一己之理虧，於他人道理、自身道理，不聞不知，是所謂「闇證」者矣。不折於理者，如作畫於流水也。<br>　　次、即身即佛者，可責其出示即身即佛之道理。不立道理，唯是強言即身即佛，可責為天魔之義。但聞即身即佛之名目，須知乃是盜取天台法華宗即身成佛之名目，而用之於禪家者。是以可責其得如法華所立即身成佛者耶？若無其義，而強用其名目，此語乃無障礙之法。譬如以庶民之身，而妄稱國王者，縱是言語無障，軟其舌而言之，然其身猶是被嫌為卑下之庶民也。又如以瓦礫言作玉者，雖可妄言之，然瓦礫不即為玉，汝所云即身即佛之名目亦如是，有名無實也。可哀、可哀！<br>　　次云不立文字，所詮，彼謂文字果為何事，而出此言耶？文字是一切眾生心法所顯之質，故以人之所書，可相知其人心根。大凡、心與色法是不二之法，故以人之所書，可相其人之貧福。而文字是一切眾生、色心不二之質，汝若不立文字，汝之色心不可立，汝得離六根而道得禪宗法門之一句耶？可為責之。無論如何言之，不離有無之二見，言「無」可責其為無見，言「有」可責其為有見，總是不合於理者也。<br>　　次、修多羅教，云如指月之指，見得月後，是徒然無所用者耶？若如其義，汝之親，亦是徒然之義者耶？又、師匠之於弟子，亦為徒然者耶？大地亦徒然，天亦徒然耶？何以故？父母於汝之出生有其用矣，出生後復有何用？人師於習物有用，既已習得後即是無用。天降雨露，既降已後，天即無用。大地出生草木，既出生後，地即無用。可如是作言耶？俗言，過喉忘熱，病愈忘醫，與此譬相似無違。　　所詮，修多羅云者，文字也。文字是三世諸佛之氣命，乃天台之所釋。天台於震旦，列于禪宗祖師之中，何為嫌祖師之言耶？且，文字是汝之色心也，是一切眾生三世不斷之色心也。何捨汝本來之面目，而云不立文字耶？此如昔有善忘者，遷居而忘其妻者然。真實禪法何能得知，是可哀之禪法門歟！可為責之。<br>　　次，華嚴、法相、三論、俱舍、成實、律宗等六宗法門，縱是彼等如何花言巧辯，不難還為破折。任彼等充分放言後，但讀南都歸伏狀使聽之可也。六宗祖師已書有歸伏狀，奏奉於桓武天皇。彼歸伏狀存於山門，另宮內亦有存檔，諸宗者家亦有錄存者。其後，華嚴宗等之六宗法門，至末法之今日，曾無一度出頭，於今如何將已捨棄之權教、無得道之法，又思作為真實之教乎？如此之言，誠所難解。可為責之如是。<br>　　次、真言宗之法門，先詢「真言三部經是大日如來之說、或釋迦如來之說歟」，倘答「確是釋迦之說」，則可詢以「釋迦五十年說教，分別為已今當之三說，其中大日經等之三部歸類何處」？若言「是三說中某一處」，則以熟知之法門輕易即可論定。若言「是與法華同時之說，義理亦同於法華」，則可責以「法華是純圓一實之教，未曾雜有方便之說。而大日經等是含用四教之經，何得言時同、義理同？謬也」。其次，若言「是大日如來<br>之說法」，可詳細詰問「大日如來之父母、出生地、入滅地」。一句一偈，曾未見有及於大日之父母及生滅地、說所者，是有名無實之大日如來也。是故，其法門不難論破也。<br>　　若言法門所詮之理，則須先定教主之有無，後予追究說教之得不得。縱是辯稱至極之理密、事密，然譯者則有虛妄，有否盜取法華極理而立為事密真言，不審也。依之，可責以「論及法門勝劣，須先確定教主之有無」。<br>　　其次，若言「大日如來是法身」，則責之曰「受法華嫌棄為未顯真實之爾前權教，亦有說是法身如來者，有何不可思議」？若云「無始無終，故為尊貴」，則此不限於大日如來，我等一切眾生，乃至螻蟻蚊●，均是無始無終之色心也。以為眾生是有始有終之思見，原是外道之僻見。可責之曰「汝同外道，如何」？<br>　　次、念佛是淨土宗所用之義。此又是權教中之權教也。譬如夢中之夢，有名無實。以其無實，一切眾生所願落空。而所云之佛，亦是有為無常之阿彌陀佛，何可及於常住不滅之道理？是以，本朝根本大師釋云：「有為報佛，夢中權果。無作三身，覺前實佛」，於阿彌陀佛等有為無常之佛深有所戒而捨置之矣。既知所依阿彌陀佛是有名無實，徒有其名而無其體者，雖言往生道理高如須彌山，深如大海，何有所用乎？<br>　　又、雖稱經論有真實明文，縱有明文亦是未顯真實之文也。不祇淨土三部經，即以華嚴經等為首，各種經教論釋，豈無成佛之明文耶？然是權經之明文時，祇以是汝等所執之拙耳！實是經論所無之僻事也。任如何鋪陳法門道理，引用依經，夢中權果，到底是無用之義。"
		},
		{
			"_id": "377",
			"name": "一生成佛抄",
			"context":
				"一生成佛抄<br><br>建長七年　三十四歲作<br>與富木常忍　　　　　<br>　　夫欲思止無始之生死，此度決定證無上菩提，須觀眾生本有之妙理。眾生本有之妙理者，妙法蓮華經是也。故唱奉妙法蓮華經，則是觀眾生本有之妙理也。<br>　　既是文理真正之經王，文字即實相，實相即妙法。唯所詮說顯一心法界之旨，名妙法，故云此經是諸佛之智慧。一心法界之旨者，十界三千之依正色心、非情草木、虛空剎土，不除一物，不餘一塵，悉納於一念心。指此一念心，徧滿法界，云萬法也。覺知此理，是云一心法界。<br>　　但雖云唱持妙法蓮華經，若思己心之外有法，則全非妙法，而是粗法矣！粗法不是今經，既非今經，則是方便、是權門。若是方便權門之教，則非成佛之直道，既非成佛直道，雖經多生曠劫之修行，不得成佛，故難期一生成佛。故唱妙法、讀蓮華時，指我之一念，名為妙法蓮華經也。須深發信心！<br>　　凡一代八萬聖教、三世十方之諸佛菩薩，切不可以為我心以外有之。是以，習佛教者，若不觀心性，則不得出離生死也。若求道於心外，修萬行萬善，是如貧窮之人，日夜計數鄰人之財，無半文之得益也。是故，天台之釋有云：「若無觀心，重罪不滅」，判為若不觀心，則無量苦行。故譏如斯之人，學佛法，還成外道。於此，止觀釋云：「雖學佛教，還同外見」取意。是以，唱佛名，讀經卷，散花拈香，皆納於我一念之功德善根也，須具此信心也。<br>　　依之，淨名經中，明諸佛之解脫，若求於眾生之心行，眾生即菩提也、生死即涅槃也。又云，眾生心污，則土亦污，心清則土亦清；云淨土，云穢土，土無二隔，只因我等之心有善惡耳！云眾生、云佛者亦如此。迷時名眾生，悟時名佛耳！譬如闇鏡，磨之則明如玉。只今一念無明之迷心，是未磨之鏡也；磨之，必成法性真如之明鏡。須深發信心，日夜朝暮，磨之不懈。如何磨之？但唱奉南無妙法蓮華經，是云磨也。<br>　　夫妙者是何心耶？祇我之一念心，不思議云妙耳。不思議者，心所不及，語所不及。然則，尋覓所起之一念心，若言其有，則無色無質。若言其無，則種種心起。不可思為有，亦不可思為無。有無二語既不可及，有無二心亦不可及。非有無，而又有無，中道一實之妙體，其不思議名之為妙，此妙心名為法也。顯此法門之不思議，取象於事法以譬之，乃名蓮華。<br>　　一心若知為妙，餘心亦可轉知為妙法，是云妙經。然則，隨善惡而生起念心之當體，指是妙法之體，宣說者為經王，故云成佛之直道也。深信此旨而唱妙法蓮華經，其一生成佛，更有何疑！故、經文云：「於我滅度後，應受持斯經。是人於佛道，決定無有疑」。絕不可有所不審。惶恐、惶恐！一生成佛之信心，南無妙法蓮華經、南無妙法蓮華經。<br> 　　　　　　　　　　　　　　　　　　　　日　　蓮　花押"
		},
		{
			"_id": "378",
			"name": "主師親書",
			"context":
				"主師親書<br>（主師親御書）<br>建長七年　三十四歲作<br>　　釋迦佛於我等，是主也、師也、親也，說一人獨為救護。阿彌陀佛於我等，不為主，不為親，不為師。是以，天台大師釋曰：「西方佛別緣異，佛別，故隱顯義不成；緣異，故子父義不成。又此經首末，全無此旨，閉眼穿鑿」。<br>　　實哉！釋迦佛生作中天竺淨飯大王之太子，十九出家，閉居檀特山，登高山以取薪，下深谷而汲水，難行苦行，至年三十而成佛，說一代聖教，表面說華嚴、阿含、方等、般若等諸種經典，內心則思為說法華經。因眾生根機紛歧不一，不能依佛心直說，故隨人心，而說諸經。如此者歷四十二年，雖覺辛苦，然今至法華經時，說我願已滿足，欲令眾生如我之成佛。久遠已來，或為鹿，或為熊，或時為鬼神所食。信法華經之眾生「是真佛子」，「此實我子」，故說欲以此功德與此人。而對如此作親待我之釋迦佛，竟加以蔑視，於說「唯以一大事」之法華經，不加信用之人，何得作佛耶？善希於此留意焉！<br>　　卷二云：「若人不信、毀謗此經，則斷一切、世間佛種......乃至不受、餘經一偈」。文意是謂，倘欲成佛，但求受持法華經，不可受餘經之一偈一句。　　卷三云：「如從飢國來，忽遇大王膳」。文意是謂，從飢饉之國土來，忽得大王美膳之遇。此是說，縱是心如犬、如野干，亦不可生如迦葉、目連等之小乘心。縱破石得再合、枯木能開花，二乘決不可作佛，聞得是言，須菩提茫然失手，一鉢落地；迦葉涕泣之聲，響振大千界，悲歎不已。今至法華經，迦葉尊者受記仟作光明如來。目連、須菩提、摩訶迦旃延等見此，知我等必定成佛，如「從飢國來，忽遇大王膳」，狀其歡喜之文也。<br>　　我等眾生，自無始曠劫已來，雖片時未離妙法蓮華經之如意寶珠，以受騙於無明之酒，竟不知繫於衣裏，得少為足。但為唱奉南無妙法蓮華經，即可速得成佛之眾生，以持五戒十善等之小戒，或生於天，作大梵天、帝釋之身，即以為尊貴；時或生作人，為諸國王、大臣、公卿、貴族等之身，即以為至樂無比；得少為足而歡喜。佛說此是夢中榮景，空幻之樂也；唯奉持法華經，速得成佛也。<br>　　又、卷四云：「而此經者，如來現在，猶多怨嫉，況滅度後」。釋迦佛是師子頰王之孫，淨飯王之嫡子也。棄十善之位，捨五天竺第一美女耶輸多羅女，十九出家而勤行，三十成道，有三十二相、八十種好之尊形；出行時，大梵天王、帝釋左右立，多聞、持國等四天王先後圍繞；說法時，四辯八音，聲滿祇園；三智五眼，德遍四海。何人敢於憎惡佛者乎？然則，猶多怨嫉焉！況滅度後，對於一毫煩惱未斷，不見些許之罪之法華經行者，憎惡之者多如雲霞矣。<br>　　是以，經云末代惡世一如經文而說此經之人，必有多敵歟。而世間人眾曰我持、我讀且行之，然敵不現，豈不為佛之虛言耶？法華經非為真實者耶？又、若是真實之經，當世眾人之讀經，是虛讀者耶？非真實之行者耶？如何？須有所心得也。應明辨之！<br>　　卷四之多寶如來，於釋迦牟尼佛，三十成佛，初說華嚴經，於十方蓮華藏世界，現毘盧遮那佛之身，對法慧、功德林、金剛幢、金剛藏四菩薩，說別圓頓大法輪之三七日間，亦未出現。<br>　　其於二乘機根既是不合，乃脫瓔珞細軟之衣，改著粗弊垢膩之服，趣往波羅奈國鹿野苑，十二年間，說生滅四諦法門，阿若俱鄰等五人證果，八萬諸天得無生忍。次，欲色二界中間、大寶坊之儀式；於淨名空室，立三萬二千床之時；般若，白鷺池邊、十六會儀式，述染淨虛融之旨時，亦未來至。法華經由第一卷至第四卷人記品止，亦未見其來。至寶塔品，始見來臨。<br>　　釋迦佛自道其前四十餘年之經，悉為虛事，然人不為用。雖說今之法華經始為真實，然人皆聞知，佛是無虛妄之人，永不作虛言，此已非一日二日，一月二月，一年二年，今說四十餘年所說是虛言，又言法華經為真實，人反疑其為虛言。此不審事，以舍利弗為首，弟子皆疑。釋迦佛一人難為解說，故有此多寶佛自寶淨世界，迢迢而來，證明法華經之皆是真實，而所言其前四十餘年諸經為虛言之事，確是虛言也。<br>　　又、法華經以外一切經暗誦之，文文句句如阿難尊者之覺，如富樓那之辯舌說之，是不為難事。又、須彌山為十六萬八千由旬之金山，以其如石子然，投擲他方世界，是不為難事。佛滅度後，能於當今末代惡世，以法華經如實說之，是則為難云。五天竺，第一大力之提婆達多，以長三丈五尺、廣一丈二尺之石向佛投擲；又，漢土第一大力、楚之項羽，能持裝水九石之釜。於此，縱有人能投擲須彌山，然求能如經所說奉讀法華經者，實是為難。人皆言有讀、書、說此經，徒使經文成虛言耳！當世眾人皆可思之為法華經行者耶？須有所心得也。<br>　　卷五提婆品云：「若有善男子、善女人，聞妙法華經，提婆達多品，淨心信敬，不生疑惑者，不墮地獄、餓鬼、畜生，生十方佛前」。此品有二大事。一說提婆達多，是阿難尊者之兄，斛飯王之嫡子，師子頰王之孫，於佛為堂弟。佛是一閻浮提第一之道心者，為怨於彼，誓言我當作閻浮提第一之邪見放逸者，語於千萬惡人，為怨於佛，作三逆罪，現身大地破裂，墮無間大城，然受記為天王如來，見於此品。是故，稱善男子者，男子來信此經，一得聽聞，雖如提婆達多之惡人，猶可作佛。況末代之人，設有重罪，殆亦不過十惡；深為持奉之人，何患不得作佛乎？<br>　　二是娑竭羅龍王之女，稱龍女，是八歲小蛇成佛之品，此事誠為珍貴。其故，華嚴經有云：「女人地獄使，能斷佛種子；外面似菩薩，內心如夜叉」。文意謂，女人是地獄使者，能使佛種斷絕；外表看似菩薩，內心惡如夜叉。又云：「一度見女人，能失眼功德。縱雖見大蛇，不可見女人」。又有經云：「所有三千界，男子諸煩惱，合集為一人，女人之業障」。是云三千大千世界所有男子諸煩惱，聚集為女人一人之罪云。又有某經云：「三世諸佛眼，雖脫墮於大地，女人不得成佛」。然此品之意，就人畜而言，畜生之龍女，亦得成佛矣。何況我等已作人形之果報，勝於彼之果報多矣，何能不作佛乎？可如是思之也。<br>　　其中又有說不墮三惡道之事者。<br>　　言地獄者，八寒八熱乃至八大地獄中，由淺至深，最初是等活地獄，在一閻浮提下一千由旬。其中罪人，常互懷害心，偶爾相見，則如獵師之見鹿，各各以鐵爪相抓，血肉皆盡，唯餘碎骨。或遇獄卒，以棒打擊，自頭至踵，身破肉裂，猶如碎沙。其焦熱苦，難於譬說，鐵城圍繞，堅閉四方，力士難開，猛火高昇，金翅難越。<br>　　言餓鬼道，其住處有二：一是地下五百由旬之閻魔王宮，二是雜在人天之中，其相有種種。或腹如大海，喉如針孔，朝夕食之，不得滿足。況五百生、七百生之間，不聞飲食之名。有碎己頭而食腦者，有一夜生五子而於當夜食盡者。有萬果林結實纍纍，欲往取之，悉成劍林。萬水入海，欲往取飲，頓成猛火。何得免於此苦乎？<br>　　次言畜生道，其住處有二：根本住大海，枝末雜人天，長物吞短物，大物食小物，互相食不休。或生作鳥獸，或成牛與馬，重物負之行，思西遣往東，思東遣往西。唯思山野多水草，其餘無所知。<br>　　然而，佛說善男子善女人，持此法華經，唱奉南無妙法蓮華經，則可脫此三罪。何事勝此。樂哉、樂哉！<br>　　又、卷五云：「我闡大乘教，度脫苦眾生」。此意，「我闡大乘教」是指法華經；「苦眾生」者，非謂地獄眾生，亦非指餓鬼道眾生，但指女人，名為苦眾生也。五障三從云者，有三從順事、五障事。龍女是自受女人之身，<br>深知女人之苦，故餘事置之，誓先為女人之導。南無妙法蓮華經、南無妙法蓮華經。<br>　　　　　　　　　　　　　　　　　　　　　日　　蓮　花押"
		},
		{
			"_id": "379",
			"name": "災難對治抄",
			"context":
				"災難對治抄<br>　<br> 正元二年　三十九歲作<br>　　國土起大地震、非時大風、大飢饉、大疫病、大兵亂等種種災難，探其根源，求為對治之勘文。<br>　　金光明經云：「若有人王，於其國土，雖有此經，未嘗流布，生捨離心，不樂聽聞，亦不供養、尊重讚歎。見四部眾，持經之人，亦復不能尊重，乃至供養。遂令我等，及餘眷屬，無量諸天，不得聞此，甚深妙法。背甘露味，失正法流，無有威光，及以勢力。增長惡趣，損減人天，墜生死河，乖涅槃路。世尊！我等四王，並諸眷屬，及藥叉等，見如斯事，捨其國土，無擁護心。非但我等，捨棄是王，亦有無量，守護國土，諸大善神，皆悉捨去。既捨離已，其國當有，種種災禍，喪失國位。一切人眾，皆無善心，唯有繫縛、殺害、瞋諍，互相讒諂，枉及無辜。疫病流行，彗星數出，兩日並現，薄蝕無恆，黑白二虹，表不祥相。星流地動，井內發聲，暴雨惡風，不依時節，常遭飢饉，苗實不成。多有他方，怨賊侵掠，國內人民，受諸苦惱，土地無有，所樂之處」。<br>　　大集經云：「若有國王，見我法滅，捨不擁護，於無量世，修施戒慧，悉皆滅失。其國內出，三種不祥事……命終，生大地獄」取意。<br>　　仁王經云：「大王！國土亂時，先鬼神亂，鬼神亂故萬民亂」，又云：「大王！我今五眼，明見三世，一切國王，皆由過去世，侍五百佛，得為帝王主。是為一切、聖人羅漢，而為來生，彼國土中，作大利益。若王福盡時，一切聖人，皆為捨去。若一切聖人去時，七難必起」。<br>　　仁王經云：「大王！吾今所化，百億須彌，百億日月，一一須彌，有四天下。其南閻浮提，有十六大國、五百中國、十千小國。其國土中，有七可畏難。一切國王，為是難故……云何為難？日月失度，時節反逆，或赤日出，黑日出，二三四五日出，或日蝕無光，或日輪一重、二三四五重輪現……為一難也。二十八宿失度，金星、彗星、輪星、鬼星、火星、水星、風星、刁星、南斗、北斗、五鎮大星、一切國主星、三公星、百官星，如是諸星，各各變現……為二難也。大火燒國，萬姓燒盡，或鬼火、龍火、天火、山神火、人火、樹木火、賊火，如是變怪……為三難也。大水漂沒百姓，時節反逆，冬雨夏雪，冬時雷電霹靂，六月雨冰霜雹，雨赤水、黑水、青水，雨土山、石山，雨沙礫石，江河逆流，浮山流石。如是變時……為四難也。大風吹殺萬姓，國土、山河、樹木，一時滅沒，非時大風、黑風、赤風、青風、天風、地風、火風、水風。如是變時……為五難也。天地國土亢陽，炎火洞燃，百草亢旱，五穀不登，土地赫燃，萬姓滅盡。如是變時……為六難也。四方賊來侵國，內外賊起，火賊、水賊、風賊，鬼賊，百姓荒亂，刀兵劫起。如是怪時……為七難也」。<br>　　法華經云：「令百由旬內，無諸衰患」。<br>　　涅槃經云：「是大涅槃，微妙經典，所流布處，當知其地，即是金剛。是中諸人，亦如金剛」。<br>　　仁王經云：「是經常放千光明，令千里內，七難不起」。又云：「諸惡比丘，多求名利，於國王、太子、王子前，自說破佛法因緣、破國因緣。其王不別，信聽此語，橫作法制，不依佛戒，是為破佛、破國因緣」。<br>　　今思之，法華經云：「令百由旬內，無諸衰患」。仁王經云：「令千里內，七難不起」。涅槃經云：「當知其地，即是金剛。是中諸人，亦如金剛」。<br>　　疑云：今見聞此國土起種種災難，所謂自建長八年八月至正元二年二月，大地震、非時大風、大飢饉、大疫病等種種災難，連綿于今不絕。國中生民殆欲盡絕，所作種種祈請，人數雖多，無其驗者歟！正直捨方便、多寶證明、諸佛出舌之法華經文之「令百由旬內」，雙林最後遺言涅槃經之「其地金剛」之文，仁王經「令千里內，七難不起」之文，皆似虛妄，如何？<br>　　答曰：今愚案之，上舉諸大乘經，在於國土，祈請不遂，而有災難生起，少有其故歟！所謂金光明經云：「於其國土，雖有此經，未嘗流布，生捨離心，不樂聽聞……我等四王……皆悉捨去……其國當有，種種災禍」。大集經云：「若有國王，見我法滅，捨不擁護……其國內出，三種不祥」。仁王經云：「不依佛戒，是為破佛、破國因緣」、「若一切聖人去時，七難必起」。以此等案之，法華經等諸大乘經雖在國中，一切四眾、生捨離心，不起聽聞供養志。故，國中守護善神、一切聖人，捨此國去，無守護善神聖人等故所出來災難也。<br>　　問曰：國中諸人於諸大乘經生捨離心，不生供養志事，自何故起之乎？<br>　　答曰：仁王經云：「諸惡比丘，多求名利，於國王、太子、王子前，自說破佛法因緣、破國因緣。其王不別，信聽此語，橫作法制，不依佛戒」。法華經云：「惡世中比丘，邪智心諂曲，未得謂為得，我慢心充滿……是人懷惡心……向國王大臣，婆羅門居士，及餘比丘眾，誹謗說我惡，謂是邪見人，說外道論議……惡鬼入其身」。以此等文思之，諸惡比丘充滿國中，說破國、破佛法因緣。國王並國中四眾不辨而加信聽，故於諸大乘經，生捨離心也。<br>　　問曰：諸惡比丘等充滿國中，說破國、破佛戒等因緣，是出於佛弟子歟？外道歟？<br>　　答曰：仁王經云：「護三寶者，轉更滅破三寶，如師子身中蟲，自食師子，非外道也」。如此文，是於佛弟子中出破國、破佛法者矣。<br>　　問曰：諸惡比丘壞正法，以相似之法歟？或當是以惡法破之者歟？<br>　　答曰：以小乘破權大乘，以權大乘破實大乘，師弟共不知謗法破國因緣，而成破佛戒、破國因緣，墮三惡道也。<br>　　問曰：其證據如何？<br>　　答曰：法華經云：「不知佛方便，隨宜所說法，惡口而顰蹙，數數見擯出」。涅槃經云：「我涅槃後，當有百千，無量眾生，誹謗不信，是大涅槃……三乘之人，亦復如是，憎惡無上、大涅槃經」。勝意比丘謗喜根菩薩，墮三惡道；尼思佛等打不輕菩薩，招阿鼻燄，皆從不辨大小權實起之。十惡、五逆者，雖愚者知其為罪，故都不成破國、破佛法因緣。故、仁王經云：「其王不別，信聽此語」。涅槃經云：「若犯四重，作五逆罪，自知定犯，如是重事，而心初無、怖畏懺悔，不肯發露」。如此等文，謗法者自他共不知子細，而成破國、破佛法重罪也。<br>　　問曰：若爾者，於此國土，以權教取人意，失實教者，有之歟。如何？答曰：實有之矣。<br>　　問曰：其證據如何？<br>　　答曰：法然上人所造選擇集等是也。今示其文，可與上舉經文合而讀之，為顯露其失。若加對治，庶幾國土安穩歟！選擇集云：「道綽禪師、立聖道淨土二門，而捨聖道，正歸淨土之文……初聖道門者，就之有二：一者大乘，二者小乘。就大乘中，雖有顯密、權實等之不同，今此集意，唯存顯大，及以權大，故當歷劫迂迴之行。準之思之，應存密大，及以實大，亦攝存其中。然則，今真言、佛心、天台、華嚴、三論、法相、地論、攝論，此等八家之意，正在此也……曇鸞法師往生論註云：『謹案龍樹菩薩十住毘婆沙云，菩薩求阿毘跋致，有二種道：一者難行道，二者易行道』……此中難行道者，即是聖道門也。易行道者，即是淨土門也……淨土宗學者，先須知此旨。設雖先學聖道門人，若於淨土門有其志者，須棄聖道，歸於淨土」。又云：「善導和尚、立正雜二行，捨雜¡，歸正行之文。……第一讀誦雜行者，除上舉觀經等往生淨土經已外，於大小乘、顯密諸經受持讀誦，悉名讀誦雜行……第三禮拜雜行者，除上禮拜彌陀已外，於一切諸餘佛菩薩等，及諸世天等，禮拜恭敬，悉名禮拜雜行……私云：見此文，彌須捨雜修專，豈捨百即百生專修正行，堅執千中無一雜修雜行乎？行者善思量之」。<br>　　又云：「貞元入藏錄中，始自大般若經六百卷，終于法常住經，顯密大乘經總六百三十七部、二千八百八十三卷也。皆攝讀誦大乘之一句……當知，隨他之前，雖暫開定散門，隨自之後，還閉定散門。一開以後，永不閉者，唯是念佛一門」。又、最後結文云：「夫速欲離生死，二種勝法中，且閣聖道門，選入淨土門。欲入淨土門，正雜二行中，且拋諸雜行，應選歸正行」以上選擇集文。<br>　　今案日本國中，上下萬人，深信法然上人，狎其書。故無智道俗，見此書中「捨閉閣拋」等字，除淨土三部經、阿彌陀佛外，於其他諸經、諸佛、菩薩、諸天善神等，悉作捨閉閣拋之思，對彼之佛經等，不起供養受持等之志，只生捨離之心故。諸大師等昔所建立鎮護國家道場，雖令零落，亦無護惜建立之心。既無護惜建立之心，故亦讀誦供養之音絕矣。守護善神不嘗法味，故捨國去，四依聖人不來。恰當於金光明經、仁王經等，「一切聖人去時，七難必起」、「我等四王……皆悉捨去。既捨離已，其國當有，種種災禍」之文。經云：「諸惡比丘，多求名利」、「惡世中比丘，邪智心諂曲」，不正是法然其人乎？<br>　　疑云：以選擇集之流布，而致國土生起災難云者，無此書已前，於國中無災難乎？<br>　　答曰：彼時亦有災難。云有破五常、失佛法者之故。所謂周之宇文、元嵩等是也。<br>　　難云：今世災難，起於破五常故，何必定責選擇集流布之失？<br>　　答曰：仁王經云：「大王！未來世中，諸小國王、四部弟子……諸惡比丘……橫作法制，不依佛戒……亦復不聽、造作佛像形、佛塔形……七難必起」。金光明經云：「亦不供養，尊重讚歎……其國當有，種種災禍」。涅槃經云：「憎惡無上、大涅槃經」。豈不正當於「彌陀已外，諸佛諸經等，供養禮拜讚歎，悉名雜行」之選擇集之妄言耶！<br>　　難云：國之災難，佛法已前有之，何謗法者之故耶？<br>　　答曰：佛法已前，以五常治國，正是以源遠之佛誓治國。破禮儀是破佛說之五戒也。　　問曰：其證據如何？<br>　　答曰：金光明經云：「一切世間，所有善論，皆因此經」。法華經云：「若說俗間經書、治世語言、資生業等，皆順正法」。普賢經云：「正法治國，不邪枉人民。是名修第三懺悔」。涅槃經云：「一切世間、外道經書，皆是佛說，非外道說」。止觀云：「若深識世法，即是佛法」。弘決云：「禮樂前驅，真道後啟」。廣釋云：「佛遣三人且化震旦，五常以開五戒之方。昔者太宰問孔子云：三皇五帝是聖人歟？孔子答云：非聖人。又問：夫子是聖人歟？<br>亦答：非也。又問：若爾，誰是聖人？答云：吾聞西方有聖，號釋迦」。以此等文勘之，佛法已前，三皇五帝以五常治國。夏桀、殷紂、周幽等破禮儀、喪國，遠當佛誓之持破也。<br>　　疑云：若爾，法華真言等諸大乘經之者，何為而值此難耶？<br>　　答曰：金光明經云：「枉及無辜」，法華經云：「橫羅其殃」。以此等文思之，行法華真言等者未位深，信心薄弱，口誦而不知其義，一向為名利而誦之，先世謗法之失未盡，外行法華等，內存選擇之心，此等不知災難根源者，此難難免乎！<br>　　疑云：若爾，何為信選擇集之謗法者中，有不值此難者耶？<br>　　答曰：業力不定也。順現業者，法華經云：「此人現世，得白癩病……諸惡重病」，仁王經云：「人壞佛教，無復孝子，六親不和，天神不祐，疾疫惡鬼，日來侵害，災怪首尾，連禍」，涅槃經云：「若有不信，是經典者……若臨終時，或值荒亂，刀兵競起，帝王暴虐，怨家仇隙之所侵逼」。順次生業，法華經云：「若人不信、毀謗此經……其人命終，入阿鼻獄」，仁王經云：「人壞佛教……死入地獄、餓鬼、畜生」。順後業等，略之。<br>　　問曰：如何可速止此災難乎？<br>　　答曰：可速治謗法，若不爾者，雖有無盡祈請，不能止災難也。<br>　　問曰：如何可對治？<br>　　答曰：治方，亦經有之矣。涅槃經云：「佛言：唯除一人，餘一切施……誹謗正法，造是重業……唯除如此，一闡提輩，施其餘者，一切讚歎」。如此文，須以止施為對治也。其外，治道雖多，不及細表。<br>　　問曰：於謗法，止其供養，嚴予對治，有其罪否？<br>　　答曰：涅槃經云：「今以無上正法，付囑諸王、大臣、宰相、比丘、比丘尼……毀正法者，國王、大臣、四部之眾，應當苦治……尚無有罪」。<br>　　問曰：汝以僧形，顯比丘之失，非罪業耶？<br>　　答曰：涅槃經云：「若善比丘，見壞法者，置不呵責、駈遣、舉處，當知是人，佛法中怨。若能駈遣、呵責、舉處，是我弟子，真聲聞也」。予見此文，故為免佛法中怨責，不憚見聞，故稱法然上人並所化眾等，當墮阿鼻大城之由。聞解此道理，道俗中少少有回心者。<br>　　若一度覽知者，不如經文而行。大集經「若有國王，見我法滅，捨不擁護，於無量世，修施戒慧，悉皆滅失。其國內出，三種不祥……命終，生大地獄」之文在焉，豈可得免！仁王經云：「若王福盡時……七難必起」。此文云：「於無量世，修施戒慧，悉皆滅失」。見此文且閣萬事，須先勘思此災難生起之由歟！若不爾，彌重之災難將起之歟！所勘如是，取捨任人意焉！"
		},
		{
			"_id": "380",
			"name": "一代聖教大意",
			"context":
				"一代聖教大意<br><br>正嘉二年二月　三十七歲作<br>別名：一代大意　　　　　<br>　　四教是：一、三藏教，二、通教，三、別教，四、圓教也。<br>　　始三藏者，阿含經之意。此經之意，六道之外不明，但明六道 地餓畜修人天內之因果道理。但正報明十界，地、餓、畜、修、人、天、聲聞、緣覺、菩薩、佛也。依報有六，云六界。此教之意，既是六道之外不明，不言三界外有稱淨土之生處；又雖言三世有佛次第出世，橫並十方不云有佛。<br>　　三藏者，一是經藏 亦云定藏，二是律藏 亦云戒藏，三是論藏 亦云慧藏。但有云經律論之定戒慧、戒定慧、慧定戒之事。戒藏者，五戒、八戒、十善戒、二百五十戒、五百戒也。定藏者，味禪　、淨禪、無漏禪也。慧藏者，苦、空、無常、<br>無我之智慧也。<br>　　言戒定慧之勝劣，但僅持上舉戒者，受生三界內、欲界之人天，作凡夫。但僅修上舉之定，而不持戒者，依定力具上舉之戒。此定內之味禪、淨禪，生三界之內，色、無色界。無漏禪成聲聞、緣覺，斷盡見思，灰身滅智也。慧，又觀苦、空、無常、無我及我之色心，自然具足上舉之戒、定，成聲聞、緣覺。故、定勝戒，慧勝定。而此三藏教之意，戒是本體。是以，總結阿含經之遺教經，說戒。此教之意，雖明依報六界，正報十界，而名為隨依報明六界之經。又、正報雖明十界，緣覺、菩薩、佛亦不逾聲聞之悟，但稱聲聞教。是以，佛、菩薩、緣覺，皆灰身滅智之教。　　聲聞有七賢七聖之位，六道是凡夫也。<br>　　　　　　　　　　　　　一 五 停 心 　　　　<br>　　　　　　　　三　賢　　二 別想念處　　外　凡<br>　　　云智　　　　　　　　 三 總想念處<br>　　七　賢　　　　　　　　一 煖　　法<br>　　　　　　　　　　　　　二 頂　　法<br>　　　　　　　　四善根　　三 忍　　法　 內　凡<br>　　　　　　　　　　　　　四 世第一法<br>　　此七賢之位，賢於六道凡夫，厭生死、具煩惱而不生煩惱之賢人也。例如外典之許由巢父。<br>　　　　　　　　　　一 數　息—數息治散亂<br>　　　　　　　　　　二 不　淨—觀身不淨治貪欲<br>　　五停心　　　　　三 慈　悲—觀慈悲治嫉妒<br>　　　　　　　　　　四 因　緣—觀十二因緣治愚癡<br>　　　　　　　　　　五 界方便—觀地水火風空識之六界治障道，又云念<br>　　　　　　　　　　　　　　　 佛<br>　　　　　　　　　　一 身—外道言身淨，佛說不淨<br>　　　　　　　　　　二 受—外道言三界樂，佛說苦<br>　　別想念處　　　　三 心—外道言心常，佛說無常<br>　　　　　　　　　　四 法—外道言一切眾生有我，佛說無我外道說常心、樂受、我法、淨身，佛說苦、不淨、無常、無我。總想念處者，修練而觀前舉之苦、不淨、無常、無我，是為煖法。智慧之火，蒸煩惱薪，而生煙，故云煖法。頂法是如登山頂，見四方無雲。譬於世間出世間之因果道理，委細知之無闇。由始之五停心，至此頂法，稱退位，值惡緣雖墮惡道，然有不失此頂法善根之善。忍法，入此位之人，永不墮惡道。世第一法是至此位之賢人。即將作聖人者也。<br>　 　　　　　　　　一 見　道　二　隨信行—鈍　根<br>　　 　　　　　　　　　　　　 　　隨法行—利　根<br>　　　云正　　　　　　　　 　　　 信　解—鈍　根<br>　　七聖三　　　　二 修　道　三　 見　得—利　根<br>　　　　　　　　　　　　　　　　 身　證—兼利鈍<br><br>　　　　　　　　　　 阿羅漢　　 慧解脫—鈍　根<br>　　　　　　　　　三 無學道　二　<br>　　　　　　　　　　　　　　　　　 俱解脫—利　根<br>　　斷見思煩惱者，云聖。此聖人有三道。見道者，斷盡見、思內之見惑。盡此見惑之人，云初果聖者。此人是生於欲界之人、天，永不墮地餓畜修之四惡趣。天台云：「破見惑故，離四惡趣」。然此人猶未斷思惑，有貪瞋癡。身有貪欲，故帶妻子，然不犯他人之妻。雖有瞋恚，不殺生物；鋤地，蟲自去四寸。愚癡故，不知我身是初果聖者。婆沙論云：「初果聖者，妻八十一度，一夜犯」取意。天台解釋云：「初果耕地，蟲離四寸，道共力也」。第四果之聖者，阿羅漢稱無學，亦云不生。永斷盡見思，此生盡後，不生三界六道，無見思煩惱故也。又、此教之意，未明三界六道之外處，不知別有生處，不知身有煩惱，又無生因，但稱灰身滅智，身心皆滅，如成虛空。謂不值法華經，永不成佛者，二乘是也。<br>　　此教修行時節，聲聞三生 鈍根、六十劫 利根。又、一類最上利根之聲聞，有一生內，登阿羅漢位者。緣覺四生 鈍根、百劫 利根。菩薩一向凡夫，不斷見思。而發四弘誓願，修六度萬行，經三僧祇、百大劫，成三藏教之佛。成佛時，始斷盡見思也。<br>　　見惑者，一身見 亦云我見、二邊見 亦云斷見常見、三邪見 亦云撥無見、四見取見 亦云劣謂勝見、五戒禁取見 亦云非因計因非道計道見。見惑有八十八，此五為根本。思惑者，一貪、二瞋、三癡、四慢。思惑八十一，此四為根本。此法門，阿含經四十卷、婆沙論二百卷、正理論、顯宗論、俱舍論詳明。別有俱舍宗之宗。又、諸大乘於此法門稍有明之。所謂方等部之經、涅槃經等也。但華嚴、般若、法華，無此法門。<br>　　次、通教者 大乘始也，亦有戒定慧三學。此教意旨，大旨不出六道，少分利根菩薩，得出於六道之外。聲聞、緣覺、菩薩，共習一法門，三人同斷見思惑。而聲聞、緣覺，入於灰身滅智之意者有之，不入者亦有之。此教有十地。<br>　　　　　　　　　 一 乾慧地　　　三　賢　　 賢人<br> 　　　　　　　　 二 性地　　 四善根<br>三 八人地 見道位聖人<br> 　　　　　　　 　斷見惑<br>　　　　　　　　　 四 見地　　　　　　　　 初果聖人　五 薄地　　　　　　　　　　　<br>　　十　地　　　　 六 離欲地　　　　　　　　　斷思惑<br>　　　　　　　　　 七 已辨地　　　阿羅漢　 斷盡見思<br>　　　　　　　　　 八 辟支佛地　　　　　　　 習氣盡<br>　　　　　　　　　 九 菩薩地　　　　　　　　 誓扶習生<br>　　　　　　　　　 十 佛地　　　　　　　 斷盡見思<br>　　此通教法門，別不限一經，散在方等經、般若經、心經、觀經、阿彌陀經、雙觀經、金剛般若等經。此通教修行時節，經「動踰塵劫」而成佛。亦有一類稱「疾成」者。已上，上之通藏二教，不談六道凡夫本有佛性，但談各依修行而始得遂聲聞、緣覺、菩薩、佛等。<br>　　次、別教，亦談戒定慧三學。此教但為菩薩，不雜聲聞、緣覺。菩薩戒者，三聚淨戒也。五戒、八戒、十善戒、二百五十戒、五百戒、梵網之五十八戒、瓔珞之十無盡戒、華嚴之十戒、涅槃經之自行五支戒、護佗之十戒、大論之十戒，是等皆菩薩三聚淨戒內之攝律儀戒也。攝善法戒者，攝八萬四千法門。饒益有情戒者，四弘誓願也。定者，觀練熏修之四種禪定也。慧者，心生十界之法門也。<br>　　立五十二位。五十二位者，一、十信，二、十住，三、十行，四、十回向，五、十地，等覺 一位，妙覺 二位也。已上五十二位。　 十　信　　退位<br>　　　　　　　　　　十　住　　凡夫菩薩未斷見思<br>　　　　　　　　　　十　行　　不退位<br>　　　　　五十二位　十回向　　斷見思塵沙之菩薩<br>　 　　　　　　　　十　地<br>　　　　　　　　　　等　覺　　斷無明菩薩<br>　　　　　　　　　　妙　覺　　斷盡無明之佛<br>　　此教是大乘，明戒定慧。戒不同於前之藏通二教，是盡未來際之戒，金剛寶戒也。此教菩薩不畏三惡道，畏二乘道。地、餓、畜等之三惡道，不斷佛種子；二乘之道，則斷佛種子也。<br>　　大莊嚴論云：「雖恆處地獄，不障大菩提。若起自利心，是大菩提障」。此教之習，真惡道者，三無為之火阬也。真惡人者，云二乘也。是以言，惡猶可造，二乘之戒不可持之。故、大般若經云：「若菩薩，設恆河沙劫，受妙五欲，於菩薩戒，猶不名犯；若起一念、二乘之心，即名為犯」。此文之妙五欲者，色、聲、香、味、觸之五欲也。色欲者，青黛、珂雪、白齒等。聲欲者，絲竹管絃。香欲者，沈檀芳薰。味欲者，豬鹿等味。觸欲者，軟膚等也。恆河沙劫著於此，不破菩薩戒；一念二乘心起，破菩薩戒云。太賢之古迹記云：「雖貪所污，大心不盡，無無餘犯，故名無犯」。趣向二乘戒，云是菩薩之破戒。華嚴、般若、方等，總之爾前經皆嫌二乘。定慧於此從略。<br>　　梵網經云：「戒謂為平地，定謂為室宅，智慧為燈明」。此菩薩戒不嫌人、畜、黃門、二形之四種，但授一種之菩薩戒。此教之意，五十二位，一一之位須經多俱低劫，盡眾生界，而後成佛。無一人得於一生之內成佛者。又以一行成佛之事無之，必積一切行而成佛，如積微塵而成須彌山。華嚴、方等、般若、梵網、瓔珞等經，此旨分明。但嫌二乘界之受此戒。妙樂釋云：「遍尋法華已前諸教，實無二乘作佛之文」。<br>　　次、圓教者，此圓教有二：一是爾前之圓，二是法華涅槃之圓。爾前之圓，五十二位，亦有戒定慧。爾前之圓者，華嚴經之法界唯心法門。文云：「初發心時，便成正覺」，又云「圓滿修多羅」。淨名經云：「無我無造無受者，善惡之業不敗亡」。般若經云：「從初發心，即坐道場」。觀經云：「韋提希應時，即得無生法忍」。梵網經云：「眾生受佛戒，位同大覺位，即入諸佛位，真是諸佛子」取意。此皆爾前之圓之證文也。<br>　　此教之意，亦明五十二位，名如別教之五十二位，但義有異。其故，五十二位互具，無淺深、無勝劣，凡夫不經位，俱得成佛往生。雖不斷煩惱而成佛無障，以一善一戒亦得成佛。亦有稍說開會法門之處。所謂淨名經云：「凡夫會，煩惱惡法皆會，但二乘不會」。般若經中，於二乘所學法門開會，但二乘之人、惡人不開會。觀經等經所說，凡夫一毫煩惱不斷而得往生，皆是爾前圓教之意也。法華經之圓經，當於後述之 已上四教。<br>　　次、五時。五時者，一是華嚴經 結經梵網經，說別圓二教；二是阿含 結經遺教經，但說三藏教之小乘法門；三是方等經、寶積經、觀經等，說時不明之權大乘經 結經瓔珞經，但皆說藏通別圓之四教；四是般若經 結經仁王經，說通教、別教、圓教之後三教，不說三藏教。　　華嚴經是三七日間之說，阿含經是十二年之說，方等、般若是三十年之說，已上由華嚴至般若，計四十二年。於山門之義，方等說時不定，說處不定，般若經三十年云。於寺門之義，方等十六年、般若十四年云。於秘藏大事之義，方等般若說時三十年，但方等在前，般若在後云。定佛十九出家、三十成道之事，見於大論。一代聖教稱五十年之事，見於涅槃經。法華已前、稱四十二年之事，見於無量義經。法華經稱八年之事，於涅槃經五十年之文，與無量義經四十二年之文，合而勘之，見得是八年也。已上，十九出家，三十成道，五十年轉法輪，八十入滅之事，可為定論矣。<br>　　此等四十二年之說教，皆法華經之汲引方便也。其故，無量義經云：「我先道場，菩提樹下，端坐六年，得成阿耨多羅三藐三菩提......以方便力，四十餘年，未顯真實......初說四諦 阿含經也......次說方等、十二部經、摩訶般若、華嚴海空」。<br>　　私云，順說之次第，則華嚴、阿含、方等、般若、法華、涅槃也。列法門淺深之次第，應為阿含、方等、般若、華嚴、涅槃、法華也。故於法華經、涅槃經，如是見之矣。<br>　　云華嚴宗之宗，是智儼法師、法藏法師、澄觀法師等人師，依華嚴經而立者。俱舍宗、成實宗、律宗是法寶法師、普光法師、道宣律師等人師，依阿含經而立者。云法相宗之宗，是玄奘三藏、慈恩法師等，依於方等部內之上生經、下生經、成佛經、解深密經、瑜伽論、唯識論等經論而立者。云三論宗之宗，是依般若經、百論、中論、十二門論、大論等經論，吉藏大師所立。<br>　　華嚴宗言，華嚴與法華涅槃同為圓教，餘皆劣云。法相宗言，解深密經與華嚴、般若、法華、涅槃是等同之經云。三論宗稱，般若經與華嚴、法華、涅槃是等同之經，但法相之依經，與諸小乘經為劣。此等皆依法華已前諸經而立之宗，乃以爾前之圓為極而立之宗派也。各宗之人雖有爭論，然依諸經以判勝劣時，總以法華經為殊勝。不可以人師之釋而論勝劣也。<br>　　五是法華經，開經是無量義經 一卷，法華經八卷，結經是普賢經 一卷。以上所舉四教，及四時之經論，皆是為知此之法華經也。法華經之修習，若於前之諸經不為研習，終難期深得於心。爾前諸經，研習其一經一經，雖不與餘經比較，亦無大礙。故、天台之釋云：「若弘餘經，不明教相，於義無傷。若弘法華，不明教者，文義有闕」。法華經云：「雖示種種道，其實為佛乘」。種種道者，爾前一切諸經也。為佛乘者，謂是為法華經而說一切經之文也。<br>　　問：如諸經之說，或為菩薩，或為人天，或為聲聞、緣覺，隨機而法門、利益有異，此經是為何人耶？<br>　　答：此經未有相傳，難知矣。所詮，惡人善人、有智無智、有戒無戒、男子女人、四趣八部，總之是為十界眾生也。所謂惡人，提婆達多、妙莊嚴王、阿闍世王；善人是韋提希等，人天之人。有智是舍利弗，無智是須利槃特。有戒是聲聞、菩薩，無戒是龍、畜。女人是龍女。總之，十界眾生，覺圓一法。於此事無知之學者，以為法華經非為我等凡夫，恐違佛意也。<br>　　法華經云：「一切菩薩，阿耨多羅三藐三菩提，皆屬此經」。此文之菩薩者，九界眾生、善人、惡人、女人、男子，三藏教之聲聞、緣覺、菩薩，通教之三乘，別教菩薩，爾前圓教之菩薩，非此經之力，皆不得成佛之文也。又、此經云：「藥王！多有人，在家出家，行菩薩道，若不能得，見聞讀誦，書持供養，是法華經者，當知是人，未善行菩薩道。若有得聞，是經典者，乃能善行，菩薩之道」。此文明示，權教菩薩之三祇、百劫、動踰塵劫、無量阿僧祇劫間之六度萬行、四弘誓願，若不至此經，不為菩薩行，亦非修善根之文也。又如無菩薩行，不得成佛之事顯然矣。<br>　　天台妙樂，有勸進末代凡夫之文。法華文句云：「好堅處地，芽已百圍，頻伽在●，聲勝眾鳥」，此文是釋法華經五十展轉之第五十功德之文。佛苦說功德之校量，較之權教多劫修行，又較於大聖功德，此經之須臾結緣、愚人隨喜之功德，百千萬億為勝之事，明見於經。此意，大師以譬顯之。名好堅樹之木，一日高百圍；頻伽之雛鳥，聲勝於諸大小之鳥。權教修行之久，譬為諸草木生長之遲。法華修行疾得成佛之事，譬於一日百圍。權教大小聖人譬諸鳥；法華愚昧凡夫譬為雛鳥之聲勝眾鳥。妙樂大師重釋之云：「恐人謬解者，不測初心功德之大，而推功上位，蔑此初心，故今示彼行淺功深，以顯經力」。釋末代愚者言法華經深理雖可貴，然不合我等下機，舉法下機而退者之文也。<br>　　又、妙樂大師歎末代捨此法之事而云：「聞此圓頓，不崇重者，良由近代習大乘者雜濫故也。況像末情澆，信心寡薄。圓頓教法，溢藏盈函，不暫思惟，便至瞑目。徒生徒死，一何痛哉！有人云：聞而不行，於汝何預？此未深知，久遠之益。如善住天子經，文殊告舍利弗：聞法生謗，墮於地獄，勝於供養，恆沙佛者；雖墮地獄，從地獄出，還得聞法。以此供佛，不聞法者，而為校量。聞而生謗，尚為遠種；況聞思惟，勤修習耶」！又云：「一句染神，咸資彼岸。思惟修習，永用舟航。隨喜見聞，恆為主伴。若取若捨，經耳成緣。或順或違，終因斯脫」。私意，若取若捨，或順或違之文，須銘於心焉！　　法華翻經後記云 釋僧肇記：「什 羅什三藏也對姚興王曰：『予昔在天竺國時，遍遊五竺，尋討大乘，從大師須梨耶蘇摩，餐受理味，摩頂囑累此經言：佛日西隱，遺耀照東北。茲典有緣於東北諸國，汝慎傳弘』」。私意，自天竺，日本是東北之州也。慧心之一乘要決云：「日本一州，圓機純熟。朝野遠近，同歸一乘。緇素貴賤，悉期成佛。唯一師等，若不信受，為權為實，為權者可責」取意。淨名云：「覺知眾魔事，而不隨其行。以善力方便，隨意而度。為實者可憐」。此經云：「當來世惡人，聞佛說一乘，迷惑不信受，破法墮惡道」。<br>　　妙法蓮華經之妙，天台之玄義釋云：「所言妙者，妙名不可思議也」，又云：「發秘密之奧藏，稱之為妙」，又云：「妙者，最勝修多羅甘露之門，故言妙也」。法者，玄義云：「所言法者，十界十如、權實之法也」，又云：「示權實之正軌，故號為法」。蓮華者，玄義云：「蓮華者，譬權實法也」，又云：「指久遠本果，喻之以蓮。會不二之圓道，譬之以華」。經者，又云：「聲為佛事，稱之為經」。<br>　　私意，法華以前諸經中，小乘說「心生六界，心滅四界也」。通教亦如是。爾前別圓二教，是心生十界也。小乘之意，說六道四生之苦樂，依眾生之心而生。故心滅，則無六道因果。大乘之意是，心生十界。華嚴經云：「心如工畫師，造種種五陰。一切世界中，無法而不造」。造種種五陰者，十界之五陰也。云佛界、心法，均出於造。心顯為過去、現在、未來十方之佛。華嚴經云：「若人欲了知，三世一切佛，應當如是觀：心造諸如來」。<br>　　法華已前之經教，上品十惡為地獄之引業，中品十惡為餓鬼之引業，下品十惡為畜生之引業，五常為修羅之引業，三歸、五戒為人之引業，三歸、十善為六欲天之引業。有漏坐禪是色界、無色界之引業，五戒、八戒、十戒、十善戒、二百五十戒、五百戒之上，苦、空、無常、無我觀，是聲聞、緣覺之引業，五戒、八戒，乃至三聚淨戒之上，發六度、四弘之菩提心是菩薩也，佛界之引業。藏通二教不見佛性之論述，但菩薩之發心云佛性。別圓二教，論眾生之佛性，但別教之意，不論二乘之佛性。爾前圓教，附於別教，不見二乘佛性之論述。此等皆為粗法也。<br>　　今之妙法者，說此等十界互具時，名妙法。云十界互具之事，十界之內，一界具其餘之九界，十界互具，為百法界。玄義二云：「又一法界，具九法界，則有百法界」。<br>　　法華經無別事，十界因果，已明於爾前之經，今是定十界因果互具之法門耳。爾前經意，有說菩薩可成佛，聲聞不得成佛，也有說菩薩喜而聲聞歎，人天等是思所不及之經。或有二乘欲斷見思以出六道，菩薩特意不斷煩惱，欲生六道，以利益眾生。或見菩薩之頓悟成佛，或見菩薩多俱低劫之修行，或說凡夫往生之旨，見其非為菩薩、聲聞，不知人之不成佛為我之不成佛，人之成佛為我之成佛，凡夫之往生為我之往生，聖人之見思斷為我等凡夫之見思斷，如此過四十二年矣。<br>　　而今經談十界互具時，聲聞自調自度之身，具菩薩界，不修六度萬行、不經多俱低劫之聲聞，孰料具得諸菩薩苦修無量無邊難行道之功德，聲聞稱作菩薩，而責人之獄卒、慳貪之凡夫亦稱作菩薩。佛亦居因位，攝於菩薩界，雖是妙覺而為等覺也。藥草喻品說聲聞云：「汝等所行，是菩薩道」。又有云我等雖未行六度，而為六度滿足菩薩之文，經云：「雖未得修行六波羅蜜，六波羅蜜自然在前」。云我等不受一戒是持戒者之文，經云：「是則勇猛，是則精進，是名持戒，行頭陀者」。<br>　　問云：諸經亦有惡人成佛，華嚴經之調達受記、普超經之闍王受記、大集經之婆籔天子受記。又、女人成佛，有胎經之釋女成佛。畜生成佛，有阿含經之鴿雀受記。二乘成佛，方等陀羅尼經、首楞嚴經等有之。菩薩成佛，見於華嚴經等。具縛凡夫之往生，有觀經之下品下生等。女人之改轉女身，是雙觀經四十八願中之三十五願。此等與法華經之二乘、龍女、提婆菩薩之受記，有何差異乎？又設或有所差異，諸經亦得成佛，事無可疑。如何？<br>　　答：予所習傳之法門，顯於此答。由此答可知，是法華經超過諸經，又諸經之成佛、許或不許，秘藏之故，不顯書之。<br>　　問曰：妙法言是一念三千，其事如何？<br>　　答：天台大師悟此法門後，述玄義十卷、文句十卷、覺意三昧、小止觀、淨名疏、四念處、次第禪門等諸多法門，然於此一念三千，未作談義。但有十界、百界、千如之法門。行年五十七之夏四月頃，於荊州之玉泉寺，說與其弟子章安大師使聞之，錄作止觀十卷。其前四帖猶惜未言，但述及六即、四種三昧等法門。自五卷，立十境、十乘，始書一念三千法門。妙樂大師勸進末代之人云：「並以三千，而為指南......請尋讀者，心無異緣<br>」。書有六十卷，三千頁之多，法門無由，但其初之二三行，須是意會焉。止觀之五云：「夫一心具十法界。一法界又具十法界、百法界。一界具三十種世間，百法界即具三千種世間。此三千在一念心」。妙樂承而釋之云：「當知身土，一念三千。故成道時，稱此本理；一身一念，遍於法界」。　　日本傳教大師建立比叡山，整平根本中堂之地時，自地中得八齒之鑰。後持此鑰入唐時，值天台大師第七代、妙樂大師之弟子道邃和尚，受傳天台法門。傳教大師天機秀發，道邃和尚悅之，特為開見天台所造十五經藏，已開十四，一藏不開。其時，傳教大師請師開此一藏，道邃和尚云：「此一藏無鑰可開，須待天台大師出世自開之」。其時，傳教大師進其自日本隨來之鑰，打開經藏，經藏之內，光耀滿室，尋其光本，則是此一念三千之文所放，誠為珍異。其時，邃和尚返身禮拜傳教大師，是云天台大師之後身。依此，天台經藏所釋，無有闕遺，悉傳日本。天台大師手書之觀音經、章安大師手書之止觀，今存比叡山根本中堂。<br>　　　　　　　　　一 自　性　　自　力　　迦毘羅外道<br>　　　　　　　　　二 他　性　　他　力　　漚樓僧伽外道<br>　　四性計　　　　三 共　性　　共　力　　勒娑婆外道<br>　　　　　　　　　四 無因性　　無因力　　自然外道<br>　　外道有三：一是佛法外外道 九十五種外道，二是附佛法成外道 小乘，三是學佛法外道 不知妙法之大乘外道。今之法華經定作自力而非自力。具十界一切眾生之自故，我身本自佛界。一切眾生之他佛界，具於我身。是以，今之成佛，不為新佛。又雖定作他力而非他力。他佛亦是我等凡夫所自具故，又他佛亦如同我等之自現。共性與無因性略之。<br>　　法華經已前諸經不明十界互具，求成佛者必厭九界，因九界不具佛界之故。是以，必談滅惡斷煩惱而成佛，不云凡夫之身具佛故。是以說，須除人天惡人之身，而後成佛。妙樂大師名其為「厭離斷九之佛」。爾前經之人眾，見佛現九界之形，祇以為是佛不可思議之神變，不言佛身本具九界而現之。是以，從實究之，法華經已前，但有權者之佛，無真實凡夫得成佛之事。欲斷煩惱，厭離九界，而期成佛，實無離九界之佛，故得往生之真實凡夫亦無之。離人界之菩薩界亦無之故，祇是法華經之佛，於爾前現十界之形，稱作所化、能化、惡人、善人，外道。實際之惡人、善人、外道、凡夫，修行方便之權，思以為是真實之教，待來至法華經，始覺知其為方便，其實未斷見思無明，亦不得往生也。一念三千當別為詳書。<br>　　此經有二妙，釋云：「此經唯論二妙」，一相待妙、二絕待妙。相待妙之意，前四時之一代聖教，相對於法華經，嫌之為爾前。爾前稱當分，法華言跨節。絕待妙之意，開會一代聖教即法華經也。<br>　　又、法華經有二事，一所開、二能開也。在於開示悟入之文，或皆已成佛道等之文，一部、八卷、二十八品、六萬九千三百八十四字，一一字下，皆有「妙」之文字，此是能開之妙。不知此法華經之開會而習談之者，但得爾前經之利益耳！<br>　　開會阿含經之文，方便品云：「我此九部法，隨順眾生說，入大乘為本」。開會華嚴經之文，壽量品云：「一切世間，天人及阿修羅，皆謂今釋迦牟尼佛......」等文。開會般若經之文，安樂行品十八空之文。開會觀經等之往生安樂之文，藥王品云：「於此命終，即往安樂世界」等文。開會散善之文，方便品云：「一稱南無佛，皆已成佛道」。開會一切眾生之文，譬喻品云：「今此三界，皆是我有；其中眾生，悉是吾子」。開會外典之文，法師功德品云：「若說俗間經書、治世語言、資生業等，皆順正法」。開會兜率，開會人天之文繁多，此不述。<br>　　於此經不為意會之人，見經文有云讀此經者生人天之說，或往生兜率、忉利等之文，或生安養之文，以為於穢土行法華經，經雖尊貴，行者尚未至不退之地，於穢土流轉之時久，期於五十六億七千萬歲之晨，或有生作人畜等，隔世之間，自苦無限。或又以為法華經之修行，是自力之修行，是難行道。此等殆是不知爾前法華之二途，不但自迷癡闇，且是閉蒙一切眾生佛眼之人也！勸進兜率者，小乘經多，大乘經稍亦有之；勸往西方者，多為大乘經。此等，皆所開之文也。法華經之意，兜率即十方佛土中，西方即十方佛土中，人天即十方佛土中。法華經對惡人說十界各具惡，既惡人具五眼，極惡之人乃可得救。就女人談十界，乃談十界皆具女人。深發法華圓實之菩提心者，不為業力牽入迷之九界也！<br>　　是知得此意者乎？法然上人一向為念佛行者，其選擇文，論雜行、難行道，亦有將法華經、大日經等除外之處，詳可見其書。又、慧心之往生要集，亦有除法華經者。縱令法然上人、慧心，以法華經為雜行、難行道，書稱不適末代之機，日蓮亦全不用其言。違於一代聖教法理，背離三世十方佛陀之誠言，況全無其義。而其後人之消息，云法華經為難行道，其經雖尊貴，不適末代之機，若有誹謗，當有其罪，可先至淨土，再悟法華經。日蓮之心，深知此事是甚於一切之僻事，作如是言，或亦為僻事歟？善望於智人習之。<br>　　正嘉二年二月十四日　　　　　　　　　　　日　　蓮　撰"
		},
		{
			"_id": "381",
			"name": "一念三千理事",
			"context":
				"一念三千理事<br><br>正嘉二年　三十七歲作<br>　　十二因緣圖<br>　　問：流轉之十二因緣者，是何事耶？<br>　　答：一是無明，俱舍論云：「宿惑位無明」。無明者，云昔起之愛欲煩惱。男瞋於父而起愛母，女瞋於母而起愛父也。見俱舍論之第九。二是行，俱舍論云：「宿諸業名行」。云行昔之造業。業有二：一牽引業，云我等正可受生之業也；二圓滿業，其餘之一切造業也，云如折足斷手之先業也。此云圓滿業。三是識，俱舍論云：「識正結生蘊」。正入母腹中時之五蘊也。五蘊者，色受想行識也，亦云五陰。<br>　　四是名色，俱舍論云：「六處前名色」。五是六處，俱舍論云：「從生眼等根，三和前六處」。六處者，云眼、耳、鼻、舌、身、意之六根生出。六是觸，俱舍論云：「於三受因異，未了知名觸」。火熱不知，水寒亦不知，刀傷人亦所不知之時也。<br>　　七是受，俱舍論云：「在婬愛前受」。知寒熱，未發婬欲之時也。八是愛，俱舍論云：「貪資具婬愛」。云愛女人、發婬欲等也。九是取，俱舍論云：「為得諸境界，遍馳求名取」。云於今世時，營生而貪取他人財物之時也。<br>　　十是有，俱舍論云：「有謂正能造牽當有果業」。未來亦如此，造可受生之業，云有也。十一是生，俱舍論云：「結當有名生」。云未來正受生入母腹之時也。十二是老死，俱舍論云：「至當受老死」。受生老死，云老死憂悲苦惱也。<br>　　問：十二因緣，分別於三世兩重時，如何？<br>　　答云：無明與行，是過去二因也。識、名色、六入、觸、受者，現在五果也。愛、取、有者，現在三因也。生、老死，未來兩果也。私之略頌云：過去二因 無明行、現在五果 識名色六入觸受、現在三因 愛取有、未來兩果 生老死。<br>　　問：十二因緣，流轉之次第如何？<br>　　答：無明緣行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老死憂悲苦惱。流轉於此生死海中，如此而作凡夫也。<br>　　問云：還滅之十二因緣，其相如何？<br>　　答：無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死憂悲苦惱滅矣。是其還滅之相。佛還是如此滅失煩惱者也。私云，中有之人不具足十二因緣，天上亦不具足之，又、無色界亦不具足之。 一念三千理事<br><br>　　十如是者，如是相，是身 玄義卷二云：「相以據外，覽而可別」。同釋籤之卷六云：「相唯在色」；如是性，是心 玄義卷二云：「性以據內，自分不改」。同釋籤卷六云：「性唯在心」；如是體，是身與心 玄義卷二云：「主質名為體」；如是力，是身與心 止觀卷五上云：「力者，堪忍為用」；如是作，是身與心 止觀卷五上云：「建立名作」；如是因，是心 止觀卷五上云：「因者，招果為因，亦名為業」；如是緣 止觀卷五上云：「緣者，緣由助業」；如是果 止觀卷五上云：「果者，剋獲為果真」；如是報 止觀卷五上云：「報者，酬因為報」；如是本末究竟等 玄義卷二云：「初相為本，後報為末」。<br>　　三種世間者，五陰世間 止觀云：「以十種陰界不同故，故名五陰世間也」、眾生世間 止觀云：「十界眾生，寧得不異?故名眾生世間也」、國土世間 止觀云：「十種所居，通稱國土世間」。五陰者，新譯云五蘊也。陰者，聚集之義也。一、色陰，五色是也。二、受陰，領納也。三、想陰，俱舍論云：「想取像為體」。四、行陰，造作是行也。五、識陰，了別是識也。止觀卷五引十住毘婆沙論云：「識先了別，次受領納，想取相貌，行起違從，色由行感」。<br>　　百界千如‧三千世間事<br>　　十界互具，即成百界也。地獄 眾生世間、十如是，五陰世間 十如是、國土世間 十如是、地下赤鐵；餓鬼眾生世間、十如是，五陰世間 十如是、國土 世間十如是、地下；畜生 眾生世間、十如是，五陰世間 十如是、國土世間 十如是、水陸空；修羅 眾生世間、十如是，五陰世間十如是、國土世間 十如是、海畔底；人 眾生世間、十如是，五陰世間 十如是、國土世間 十如是、須彌四洲；天 眾生世間、十如是，五陰世間 十如是、國土世間 十如是、宮殿；聲聞 眾生世間、十如是，五陰世間 十如是、國土世間 十如是、同居土；緣覺眾生世間、十如是，五陰世間 十如是、國土世間 十如是、同居土；菩薩 眾生世間、十如是，五陰世間 十如是、國土世間 十如是、同居方便實報土；佛 眾生世間、十如是，五陰世間 十如是、國土世間 十如是、寂光土。<br>　　止觀卷五云：「心與緣合，則三種世間、三千性相，皆從心起」。弘五云：「故至止觀，正明觀法，並以三千，而為指南，乃是終窮究竟極說。故、序中云：『說己心中所行法門』，良有以也。請尋讀者，心無異緣」，又云：「不明妙境一念三千，如何可識一攝一切？三千不出一念無明。是故，唯有苦因苦果」，又云：「一切諸業不出十界、百界、千如、三千世間」。籤二云：「假即眾生，實即五陰、及以國土，即三世間也。千法皆三，故有三千」。弘五云：「於一念心，不約十界，收事不遍。不約三諦，攝理不周。不語十如，因果不備。無三世間，依正不盡」。記一云：「若非三千，攝則不遍。若非圓心，不攝三千」。玄二云：「但眾生法太廣，佛法太高，於初學為難，心則為易」。弘五云：「初引華嚴者......心如工畫師，造種種五陰。一切世界中，無法而不造。如心佛亦爾，如佛眾生然。心佛及眾生，是三無差別。若人欲求知，三世一切佛，應當如是觀：心造諸如來」。金錍論云：「實相必諸法，諸法必十如，十如必十界，十界必身土」。<br>　　三身釋事<br>　　先、法身者，大師引大經釋云：「一切世諦，若於如來，即是第一義諦。眾生顛倒，謂非佛法」。然則，自他、依正、魔界佛界、染淨、因果雖異，悉皆非乖離諸佛法身之事。善星比丘雖不信，同於楞伽王之信心。又、般若蜜外道雖其意為邪見，不異於須達長者之正見。即知此法身之本，是眾生當體；十方諸佛之行願，實證法身。次、報身者，大師釋云：「法如如智，乘於如如真實之道，來成妙覺。智稱如理，從理名如，從智名來，即報身如來。名盧舍那，此翻淨滿」。此如如法性之智，乘於如如真實之道，妙覺究竟之理智與法界冥合時，理名為如，智是來也。"
		},
		{
			"_id": "382",
			"name": "十如是事",
			"context":
				"十如是事<br>　　　　<br>正嘉二年　三十七歲作<br>　　我身是三身即一之本覺如來之事，法華經云：「如是相、如是性、如是體、如是力、如是作、如是因、如是緣、如是果、如是報、如是本末究竟等」。初、如是相者，云於我身色形所顯之相也。此云應身如來，又云解脫，又云假諦也。次、如是性者，云我心性。此云報身如來，又云般若，又云空諦也。三、如是體者，我此身體也。此云法身如來，又云中道，又云法性，又云寂滅也。是以，此三如是，云為三身如來，此三如是之是三身如來，原以為是隔別之餘事，然本具於我身。覺知此事，是云得悟法華經之人。<br>　　以此三如是為本，其餘七如是出而成十如是。此十如是成百界、千如、三千世間。如是成諸多法門，雖云八萬法藏，悉納於一個三諦之法，三諦以外，無有法門。<br>　　其故，云百界者假諦也，千如者空諦，三千者中諦。既云空、假、中為三諦，故雖成百界、千如、乃至三千世間之諸多法門，亦祇是一個三諦之事。是以，始之三如是之三諦，與終之七如是之三諦，祇是一個三諦，始終是我一身中理、唯一物，為不可思議，故說本與末究竟相等，是云「如是本末究竟等」。始之三如是為本，終之七如是作末，十如是而為我身中之三諦。此三諦亦云三身如來，識得我之心身以外，通於善惡，無有毫許之法，我身頓是三身即一之本覺如來矣。<br>　　思此是餘事者，是云眾生、云迷、云凡夫也。識得在於我身者，是云如來、云覺、云聖人、云智者也。如此悟解明觀，此身頓於今生之中，顯本覺如來，是云即身成佛也。譬春夏作田，秋冬收藏，如心之所用。由春及秋，其程雖久，然一年之內終可待得，如此悟覺而顯佛，其程似久，然一生之內終得顯，我身是成三身即一之佛也。<br>　　進入此道之人，雖有上中下之三根，同於一生之內顯之。上根之人，一聞當下究悟即顯。中根之人，若一日，若一月，若一年而後顯。下根之人，縱無所進展而阻滯，然既限於一生，至臨終時，必恍如大夢之初醒，迄今所見之生死、妄想邪思邪理全消，還歸本覺之寤，而見法界皆是寂光之極樂，平日賤視之我此身，原是三身即一之本覺如來也。如秋稻雖有早中晚三期，然總在一年之內收割，此雖有上中下差別之人，然同於一生之內，得識與諸佛如來原是一體不二者也。<br>　　妙法蓮華經其體殊尊，然究竟是何種之體乎？此試為尋出者，乃我心性八葉之白蓮華也。是以，稱我身之體性為妙法蓮華經，知得此非經名，而原是我之身體，則我身頓是法華經，法華經是呼顯我身體之佛語，我身當下即是三身即一之本覺如來。如是覺來，無始已來，迄今所思所習之邪思妄想，即如昨日之夢，無影無蹤矣。如是信之，一遍稱南無妙法蓮華經，即悟得法華經，如法奉讀一部者然，十遍十部，百遍百部，千遍千部。如是為信，是稱如說修行之人。南無妙法蓮華經。"
		},
		{
			"_id": "383",
			"name": "一念三千法門",
			"context":
				"一念三千法門<br> 　　　　<br>正嘉二年　三十七歲作<br>　　法華經勝餘經之事，是何事哉？此經有一心三觀、一念三千之事。藥王菩薩於漢土出世，稱天台大師，悟此法門，先說玄義十卷、文句十卷、覺意三昧、小止觀、淨名疏、四念處、次第禪門等諸多法門，然未道及此，但有百界千如之法門耳。行年五十七之夏四月頃，於荊州之玉泉寺，教弟子章安大師，有止觀之文十卷。其前四帖猶為秘之，但述及六即、四種三昧等。至五卷，立十境、十乘、，云：「夫一心具......」等。此後二百年，妙樂大師釋云：「當知身土，一念三千。故成道時，稱此本理；一身一念，遍於法界」。此一念三千、一心三觀之法門，起自法華經一卷之十如是。文意是云百界千如、三千世間。<br>　　一心三觀云者，餘宗唯稱「如是」而已，是乃僻事，闕二義焉。是不知天台南岳之義故耳。我宗如天台所釋，讀三遍，功德殊勝。第一、是相如，相性體力以下之十云如。如者空之義，故、十法界皆是空諦。讀觀此時，我身即報身如來也。八萬四千又稱般若。第二、如是相，是我身色形所顯之相，是皆假也。相性體力以下之十，是皆假也，故十法界皆稱假諦，假之義也。讀觀此時，我身即應身如來，又稱解脫。第三、相如是，稱中道，是佛法身之形。讀觀此時，我身即法身如來，又稱中道、法性、涅槃、寂滅。此三亦稱法報應三身，空假中三諦，法身、般若、解脫之三德。此三身如來，全不在外，祇我之身即三德究竟之體，三身即一身之本覺之佛也。知此是云如來、是云聖人、是云悟，不知者是云凡夫、是云眾生、是云迷也。<br>　　十界眾生，各互具足十界，合為百界。百界各各具十如，為千如。此千如是，具眾生世間、國土世間、五陰世間，為三千。顯作百界之色相，皆悉假義，假諦之一也。千如皆是空義，空諦之一也。三千世間皆是法身之義，中道之一也。法門雖多，但三諦也。此三諦亦稱三身如來，三德究竟。始之三如是，為本覺如來。與終之七如是，為一體，無二無別，稱本末究竟等。本云佛性，末云未顯之佛，九界之名也。究竟等，云妙覺究竟之如來與理即凡夫之我等無有差別，亦稱究竟等，亦稱平等大慧之法華經云。<br>　　始之三如是，為本覺如來。既是悟出本覺如來之妙覺佛，故我等是妙覺之父母，佛是我等所生之子。止一云：「止則佛母，觀即佛父」取意。譬如有十人，各於庫藏中積有財寶，然不知己藏有寶，幾至飢死凍死。其中一人聰明悟達，九人終不知，然彼等或受教而食、或受邀共食。弘一云：「止觀二字，正示聞體」，不聞者，本末究竟等亦徒然歟！子勝親之事亦多。如重華敬事頑固之父，而得賢人之名。沛公成帝王後，仍拜其父。受敬之父，人不稱王；敬禮之子，人仰為王。佛雖為子，賢而悟達；凡夫雖稱親，愚癡不悟。不知委實之義者，惡口云踐毘盧頂上，大僻事也。<br>　　一心三觀有次第三觀與不次第三觀，不及詳述。心得此三觀而成就處，華嚴經云：「三界唯一心」。天台云：「諸水入海」。佛與我等，及所有一切眾生，理性同一，無有隔別，是云平等大慧。平等者，等無差別之意也。此一心三觀、一念三千法門，諸經絕無之，倘不遇法華經，焉得成佛耶？餘經雖明六界八界以至十界，然不明「具」之義。法華經念念觀想一心三觀、一念三千之義，悟出我身原是本覺如來，拂去無明之雲，法性之月光輝。妄想之夢醒，本褀º之月輪皎潔。父母所生之肉身，煩惱具縛之身，即成本有常住之如來。此稱即身成佛，亦云煩惱即菩提、生死即涅槃。此時照見法界，悉是中道一理，佛及眾生一如也。是以，天台釋云：「一色一香，無非中道」。此時，十方世界皆寂光淨土，更有何處可云彌陀藥師等之淨土耶？是以，法華經說：「是法住法位，世間相常住」。<br>　　倘思不讀經，但觀念心地，可得成佛歟？一念三千之觀念、一心三觀之觀法，皆納於妙法蓮華經五字；妙法蓮華經五字，又納於我等之一心矣。天台釋云：「此妙法蓮華經者，本地甚深之奧藏......三世如來之所證得也」。唱此妙法蓮華經時，心中本覺之佛顯。我等之身與心譬為藏，妙之一字可譬為印。天台釋云：「發秘密之奧藏，稱之為妙。示權實之正軌，故號為法。指久遠之本果，喻之以蓮。會不二之圓道，譬之以華。聲為佛事，稱之為經」。又、「妙者，褒美不可思議之法也。又妙者，十界、十如、權實之法」取意。<br>　　愚癡之人或當思，唱經之題目與觀念是難其為一者。是以天台止二云，而於說默。說者經，默者觀念也。又、四教義之一云：「非但功不唐捐，亦能契理之要哉」。天台大師者，藥王菩薩也。此大師釋云，說而觀而。本來，天台所釋，有因緣、約教、本迹、觀心之四種釋。不知四種之重，祇見一種之人，一向以本迹為旨，一向以觀心為面。法華經有法、譬、因緣之事。至法說之段，定此經為諸佛出世之本懷、一切眾生成佛之直道。非祇我也，定得一切眾生直至道場之因緣，乃題目也。是以，天台玄一云：「會眾善之小行，歸廣大之一乘」。廣大者，謂不留殘餘，悉為引導也。縱使是釋尊一人宣說之本懷，等覺以下皆應仰信此經，況是諸佛出世之本懷也。<br>　　禪宗雖仰觀心為本懷，祇為四種釋之一面。若唯一念三千、一心三觀等之觀心，為法華經之肝心，則於題目應置十如是之處，既置之以妙法蓮華經，事不必細論矣。又、今世禪宗既言教外別傳，又引用已捨之圓覺經等文，則於實經之文何容干涉。智者可以讀誦、觀念並行，愚者但唯唱題，即可會通此理。<br>　　此妙法蓮華經者，是我等心性，總之一切眾生之心性，即八葉白蓮華之名也。教示此者之佛所語也。自無始以來，迷於我身中心性，生死流轉，今生值遇此經，唱顯三身即一之本覺如來，其現世之內證成佛是云即身成佛也。死則放光，是外用之成佛。「來世得作佛」者是矣。<br>　　「略舉經題，玄收一部」者，一遍是云一部。唱妙法蓮華經時，顯心性如來，觸耳聞此之類，無量阿僧祇劫之罪滅。一念隨喜時，即身成佛。縱不為信，作種成熟，必依之成佛。妙樂大師云：「若取若捨，經耳成緣。或順或違，終因斯脫」。日蓮云，「若取若捨，或順或違」之文，須深銘於心之詞也。法華經所說「若有聞法者」等，此歟！既說是「聞者」，若僅觀念可成佛，當說「若有觀法者」矣。<br>　　唯天台之詮述，十如是云者，十界也。此十界事起一念，十界眾生出來。此十如是者，妙法蓮華經也。此娑婆世界是耳根得道之國也。如以前所述「當知身土」。明一切眾生之身，納有百界千如、三千世間之理故，觸耳聞此之一切眾生，是得功德之眾生也。言一切眾生者，草木瓦礫亦在一切眾生之內歟 有情非情。草木為何？金錍論云：「一草一木，一礫一塵，各一佛性，各一因果，具足緣了」。法師品之始云：「無量諸天、龍王、夜叉、乾闥婆、阿修羅、迦樓羅、緊那羅、摩睺羅伽、人與非人，及比丘、比丘尼......聞妙法華經，一偈一句，乃至一念隨喜者，我皆與授......阿耨多羅三藐三菩提記」。非人者，總之人界以外一切有情界之有心者也，況人界耶？<br>　　法華經行者，若如說修行，必於一生之中，不遺一人，皆當成佛。譬春夏作田，雖有早晚，一年之中，必得收穫。法華經行者，雖有上中下根，必於一生之中證得。玄一云：「上中下根，皆與記仟」。思唯觀心方可成佛之人，是有闕一方之人也。況教外別傳之坐禪耶！法師品云：「藥王！多有人，在家出家，行菩薩道，若不能得，見聞讀誦，書持供養，是法華經者，當知是人，未善行菩薩道。若有得聞，是經典者，乃能善行，菩薩之道」。祇觀心即得成佛，何云「見聞讀誦」耶？此經專以聞為本。<br>　　此經不簡惡人、女人、二乘、闡提，故云皆成佛道，又云平等大慧。聞善惡不二、邪正一如之處，即得內證成佛，故稱即身成佛。一生證得之故，云一生妙覺。雖不知義之人，唱之，唯佛與佛悅焉。「我即歡喜，諸佛亦然」。百千合成之藥，不納於口，病不得癒。如庫有寶藏，不知開啟而徒飢，懷藥不飲而死者然。如意寶珠之玉，同於此經五百弟子品所說之功德。　　觀心并讀之，不待言矣。雖不觀念，如前所述，讀為「所謂諸法如，是相如」時，如是空義，我身先業所受之相、性、體、力，其所具八十八使之見惑、八十一品之思惑，其空，報身如來也。讀為「所謂諸法，如是相」，是假義，我此身依先業所受相、性、體、力。其具塵沙之惑，悉即身是應身如來也。讀為「所謂諸法如是」時，是順中道之義，依業所受相、性等。隨之，無明皆退，其心開悟此身即法身如來。此十如是，三轉之讀法，三身即一身、一身即三身之義也。分三而一也，定一而三也。"
		},
		{
			"_id": "384",
			"name": "十法界事",
			"context":
				"十法界事<br>　　　　<br>正元元年　三十八歲作<br>　　二乘不出三界，則十法界之數闕。<br>　　問：不知十界互具者，可出離六道流轉之分段生死，而生變易之土乎？<br>　　答：二乘既斷見思，無三界之生因，何由得生界內之土？是故，二乘永不生六道。故、玄第二云：「夫生變易，則有三種，三藏二乘、通教三乘、別教三十心」取意。如此等人，皆斷通惑，得生變易之土，不生界內分段之不淨國土。<br>　　難之云：小乘之教，但談心生六道，非談心具之六界。是故，二乘不顯六界，不談心具，云何但斷六界之見思，可出六道耶？故、壽量品云：「一切世間，天、人、阿修羅」者，是爾前迹門兩教之二乘、三教之菩薩，并五時之圓人，皆云天、人、修羅，豈非云是未斷見思之人乎？<br>　　答：十界互具者，法華之淵底，此宗之沖微也。四十餘年諸經中，秘之不傳。但四十餘年諸經教中，無數凡夫，斷於見思，得無漏果，能證二種涅槃之無為；塵數菩薩，斷通別惑，頓超二種生死之縛。無量義經中，舉四十餘年諸經，雖說「未顯真實」，而猶許爾前三乘之益。於法華中，雖說「正直捨方便」，尚說「見諸菩薩，受記作佛」。如此等文，於爾前之說，非許當分之益乎？<br>　　但爾前諸經，不說二事。即無真實之圓佛，又不說久遠實成。故雖至等覺菩薩，猶執於近成之思。於此一邊，與天人同入於能迷之門，不證「生死煩惱一時斷壞」，故唯說「未顯真實」。不明六界互具，故云不可出者，此種質難，甚為不可也。六界互具，則十界可互具。何以故？權果心生者，六凡之差別也；觀心生，何無四聖之高下耶？<br>　　第三重之難云：所立之義，似誠有道理，細檢一代聖教之前後，未起法華本門並觀心之智慧，則不成圓佛。故是真實凡夫未得權果，所以有彼外道之出五天竺，立四顛倒。如來出世，為破四顛倒，說苦空等，此則為破外道迷情。是故，破外道之我見，而住無我，如捨火以隨水。堅執無我，而斷見思，謂出六道。此迷根本，故住色心俱滅之見。大集經等諸經所說斷常二見者，此也。例如有漏外道，自念得道，望無漏智，未出三界。不值佛教而謂出三界者，無有是處。小乘之二乘，亦復如是。鹿苑施小之時，離外道之我，住無我之見。此情不改者，四十餘年。止宿草庵之思，無暫離時。又於大乘菩薩，雖論心生十界，而不說心具十界。又或有時，斷盡九界色心，進於佛界之一理。此故，自念斷盡三惑，離變易生，得生寂光。然、滅九界，是則斷見；進昇佛界，即為常見。欲滅九界色心之常住，豈非迷惑於九法界乎？<br>　　又、妙樂大師云：「但言觀心，則不稱理」。此釋之意是言，小乘之觀心不稱於小乘之理耳。又、天台文句第九云：「七方便並非究竟滅」。此釋是言，爾前之前三教菩薩，實不成佛也。但雖說「未顯真實」，而許三乘得道；雖說「正直捨方便」，而云「見諸菩薩，受記作佛」者，於天台宗有三種教相。第二化導始終之時，於過去世有法華結緣之輩。於爾前中且為法華，許於三乘當分之得道。所謂種熟脫中之熟益位，尚是門之說。本門觀心時，此非為實義，一往許之耳。論其實義，迷於如來久遠之本，不知一念三千者，永不得出六道流轉。故、釋云：「圓乘之外，名為外道」。又說：「諸善男子......樂於小法，德薄垢重者」。若爾，經釋同是道理之必然者矣。<br>　　答：雖有執難，其義不可也。其故，如來說教，備機不虛。是以，頓等四教、藏等四教，為八機所設，非無得益也。故、無量義經說：「是故眾生，得道差別」。誠知雖說「終不得成、無上菩提」，而非無三法四果之益。但為速疾頓成與歷劫迂迴之異耳，此非一向無得道也。是故，或有三明六通，或有普現色身菩薩，縱不修一心三觀，以斷同體三惑，既以析智斷見思，何不出二十五有？是故，解釋云：「若遇眾生，令修小乘，我則墮慳貪，此事為不可，祇出二十五有」。當知，雖說「此事為不可」，而有出界。但是不觀不思議空之故，雖不思議之空智不顯，何為不起小分之空解？若云不以空智斷見思者，豈非同於開善無聲聞之義歟？況今經是正直捨權、純圓一實之說，舉諸爾前聲聞之得益，說：「諸漏已盡，無復煩惱」，又云：「實得阿羅漢，若不信此法，無有是處」，又云：「過三百由旬，化作一城」。若諸聲聞，全同凡夫，五百由旬，一步不可行。<br>　　又云：「自於所得功德，生滅度想，當入涅槃。我於餘國作佛，更有異名。是人雖生、滅度之想，入於涅槃，而於彼土，求佛智慧，得聞是經」。此文已見，證果羅漢，不來法華座，入無餘涅槃，生方便土，聞說法華。若爾者，既生方便土，何不斷見思？是故，天台妙樂釋云：「彼土得聞」。又於爾前菩薩說：「始見我身，聞我所說，即皆信受，入如來慧」。故知，爾前諸菩薩，斷除三惑，入於佛慧。故、解釋云：「初後佛慧，圓頓義齊」。<br>　　或云：「故舉始終，意在佛慧」，若此等說相，經釋共為非義，則「正直捨權」之說，「唯以一大事」之文，「妙法華經，皆是真實」之證誠，皆是無益矣。皆是真實之言，豈非是亙及於一部八卷者耶？若不然，釋迦、多寶、十方分身舌相至梵天之神力，三世諸佛誠諦不虛之證誠，不皆空虛同於泡沫乎？<br>　　但至小乘斷常二見，且對大乘言，小乘同於外道，然小乘非無小益也。又、「七方便並非究竟滅」之釋，或「但言觀心，則不稱理」之釋，是對圓實之大益，而貶下七方便之益，釋稱「並非究竟滅」、「則不稱理」者也。<br>　　第四重之難云：以法華本門觀心之意，案一代聖教，如取菴羅果捧於掌中。所以者何？迹門大教起，爾前大教亡。本門大教起，迹門爾前亡。觀心大教起，本迹爾前共亡。此是如來所說聖教，從淺至深，次第轉迷也。然、如來之說，不為一人。不說此大道，除迷情者，難出於生死。若爾前中有八教者，頓即華嚴，漸即三味，秘密與不定，亙前四味。藏則亙及阿含、方等，通是方等、般若，圓別則是前四味中，除鹿苑說。如此八機各各不同，教說亦異。四教教主亦是不同，當教機根，不知餘佛。故、天台解釋云：「各各見佛，獨在其前」。<br>　　人天之五戒、十善，二乘之四諦、十二因緣，菩薩之六度、三祇、百劫、或動逾塵劫、或無量阿僧祇劫，圓教菩薩之初發心時，便成正覺。明知，機根別故，說教亦別。教別故，行亦別。行別故，得果別。此即各別之得益不同也。<br>　　然今，法華方便品說：「欲令眾生，開佛知見」。爾時八機並惡趣眾生，悉皆同成釋迦如來，互具五眼，一界具十界，十界具百界。是時，思惟爾前諸經，諸經諸佛，其自界不具二乘，二乘亦不具菩薩界。如三界之人天，絕成佛之望，不知二乘菩薩之斷惑即是自身之斷惑。三乘、四乘之智慧，雖似脫四惡趣，界界互隔，而皆是一體。<br>　　昔經，二乘但思斷除自界之見思，不知斷六界之見思。菩薩亦如是，雖欲斷盡自界之三惑，不知斷六界、二乘之三惑。證真實時，一眾生即十眾生，十眾生即一眾生也。若不斷六界之見思，即不可斷二乘之見思。雖說如是，迹門但改九界之情，明十界互具，故即成圓佛。迹門不嫌爾前當分之益，故說三界「諸漏已盡」、「過三百由旬」、「始見我身」。<br>　　又、爾前入滅之二乘，實未斷見思，故雖不出六界，然迹門是二乘作佛為本懷，故說：「而於彼土得聞是經」。既云「彼土得聞」，故知爾前諸經，無方便土。故、實無實報並常寂光。明菩薩成佛，故假立實報寂光。<br>　　然、菩薩具二乘，二乘不成佛，菩薩亦不可成佛矣。「眾生無邊誓願度」之願不滿，二乘之沈空盡滅即是菩薩之沈空盡滅，凡夫不得出六道，二乘亦不得出六道。下劣之方便土尚不明，何況是猶勝之實報寂光，得明之耶？若已實斷見思，何有方便之不明？若菩薩實已至實報寂光，何有方便土之不至？但云斷無明之故，雖假立實報寂光而實無此二土，故於同居土中，假現實報寂光之影。然此三百由旬，實未出三界。<br>　　迹門、但說是始覺之十界互具，尚未明本覺本有之十界互具。故所化大眾、能化圓佛，悉皆始覺也。若爾，何得脫本無今有之失耶？當知，四教之四佛，其成圓佛者，是一往門之所談也。是故，不知無始之本佛，則無始無終之義缺而不具足，又無無始色心常住之義。但說「是法住法位」者，未來常住，非是過去常住也。本有之十界互具不顯，則無本有之大乘菩薩界。故知，迹門二乘未斷見思，迹門菩薩未斷無明，六道凡夫不住本有六界，有名無實也。<br>　　故至涌出品，以爾前迹門斷無明之菩薩，說：「五十小劫......謂如半日」。是則迷於壽量品久遠圓佛，非長非短、長短不二之義者也。爾前迹門之斷惑者，如外道之有漏斷，退而復起惑，以未知久遠，為惑者之本也。故雖是斷四十一品之彌勒，猶不識本門立行之發起、影響、當機、結緣之地涌千界眾，既已斷一分之無始無明，得十界一分之無始法性，何竟不識等覺之菩薩？縱是不識等覺之菩薩，何能不知當機、結緣之眾？「乃不識一人」之文，正是顯未斷三惑之故歟！是以，至本門則於爾前門，加隨他意之釋，又以迹門之菩薩攝於天人、修羅，說：「貪著五欲」、「妄見網中」、「為凡夫顛倒」，文句之釋文云：「我坐道場，不得一法」。藏通兩佛之見思斷，及別圓二佛之無明斷，悉皆未斷見思、無明，故云隨他意。所化眾生，謂斷三惑，非是真實之斷。<br>　　答文責為同於開善無聲聞之義者，汝亦是同於光宅有聲聞之義者歟？天台共破有無兩說。開善者，於爾前判無聲聞，光宅於法華判有聲聞，故有無皆有其闕。天台云：「爾前則有，今經則無。所化執情則有，長者見則無」取意。如此破文，皆是爾前門相對之釋，有無皆非今難。但「七方便並非究竟滅」，又「但言觀心，則不稱理」之釋，是相對於法華之圓益，貶抑爾前當分之益，而云：「並非究竟滅」、「則不稱理」。然、金錍論云：「偏指清淨真如，尚失小真，佛性安在」之釋，當如何會之耶？但此「尚失小真」之釋，不宜輕易為言，最為秘藏也。<br>　　但「妙法蓮華經皆是真實」之文，以為於迹門許爾前得道，故云有爾前得道之義者，此是對爾前言迹門是真實之意歟。然、迹門猶未顯久遠實成，是則同在未顯真實之分域也。所以，無量義經舉大莊嚴等菩薩四十餘年之得益，佛答以未顯真實之言。又、涌出品中，彌勒疑云：「如來為太子時，出於釋宮，去伽耶城不遠......過四十餘年」，佛答云：「一切世間，天人及阿修羅，皆謂今釋迦牟尼佛，出釋氏宮，去伽耶城不遠，得三菩提。我實成佛以來」。我實成佛者，非云壽量品已前，未顯真實哉？是故，記九云：「昔七方便，至誠諦者，言七方便權者，且寄昔權。若對果門，權實俱是隨他意也」。此釋，可明迹門尚云隨他意也。<br>　　壽量品之「皆實不虛」之文，天台釋之云：「約圓頓眾生，於迹本二門，一實一虛」。記九云：「故知，迹實於本猶虛」。迹門之既為虛，無須再論。但言皆是真實者，若望本門，迹雖是虛，但於法華經一座之內，論虛實，故言本迹兩門皆是真實。例如迹門法說之時，譬說、因緣二周，於此一座，無不聞知，故名為顯。記九云：「若方便教，二門俱虛。因門開竟，望於果門，則一實一虛。本門顯竟，則二種俱實」。此釋之意，本門未顯以前，對本門，尚以迹門名為虛。若本門顯已，迹門佛因即本門佛果故，天月、水月成本有之法，本迹俱顯三世常住。一切眾生之始覺，稱迹門之圓因；一切眾生之本覺，作本門之圓果。是「修一圓因，感一圓果」也。如是談法門時，迹門、爾前若不顯本門，不出六道，何能出九界耶？"
		},
		{
			"_id": "385",
			"name": "爾前二乘菩薩不作佛事",
			"context":
				"爾前二乘菩薩不作佛事<br>　　　　<br>正元元年　三十八歲作<br>　　問云：二乘永不成佛之教，可許菩薩作佛耶？<br>　　答云：楞伽經第二云：「大慧！何者無性乘？謂、一闡提。大慧！一闡提者，無涅槃性。何以故？於解脫中，不生信心，不入涅槃。大慧！一闡提者有二種。何等為二？一者焚燒一切善根，二者憐愍一切眾生，作盡一切眾生界願。大慧！云何焚燒一切善根？謂、謗菩薩藏，作如是言。彼非隨順修多羅毘尼解脫說，捨諸善根，是故不得涅槃。大慧！憐愍眾生，作盡眾生界願者，是為菩薩。大慧！菩薩方便作願。『若諸眾生，不入涅槃者，我亦不入涅槃』。是故，菩薩摩訶薩，不入涅槃。大慧！是名二種一闡提，無涅槃性。以是義故，決定取一闡提行。大慧菩薩白佛言：世尊！此二種一闡提，何等一闡提，常不入涅槃？佛告大慧：菩薩摩訶薩一闡提，常不入涅槃。何以故？以能善知，一切諸法，本來涅槃，是故不入涅槃。非捨一切，善根闡提。何以故？大慧！彼捨一切，善根闡提，若值諸佛、善知識等，發菩提心，生諸善根，便證涅槃」。此經文云：「若諸眾生，不入涅槃者，我亦不入涅槃」。　　前四味諸經不許二乘作佛，以此思之，四味諸經之四教菩薩，亦難作佛歟。華嚴經云：「眾生界不盡，我願亦不盡」。一切菩薩必發四弘誓願，其中「眾生無邊誓願度」之願，若未得滿，則「無上菩提誓願證」之願亦必難成。以此案之，四十餘年之文，若限二乘，則菩薩之願亦難成矣。<br>　　問云：若無二乘成佛，則亦無菩薩成佛，此說之真實證文何在？<br>　　答云：涅槃經三十六云：「雖信佛性，是眾生有。不必一切，皆悉有之。是故名為，信不具足」三十六本三十二。如此文，前四味諸菩薩，皆一闡提人也。不許二乘作佛，非祇二乘不能作佛，將又不許菩薩作佛者也。以此思之，四十餘年之文，若不許二乘作佛，菩薩之成佛亦無之矣。一乘要決中云：「涅槃經三十六云：『雖信佛性，是眾生有。不必一切，皆悉有之。是故名為，信不具足』三十六本三十二。第三十一說：『信一切眾生，及一闡提，悉有佛性，名菩薩十法中，第一信心具足』三十六本第三十。明一切眾生悉有佛性者，非是少分。若猶堅執少分一切，非唯違經，亦信不具。何因而樂作一闡提耶？由此，應許全分有性，理亦應許一切成佛......」。<br>　　慈恩之心經玄贊云：「約大悲邊，常為闡提。約大智邊，亦當作佛。寶公云：大悲闡提是前經所說，不可以前說難後說也。諸師釋意，大途同之」。金錍註云：「境謂四諦，百界三千生死即苦，達此生死即是涅槃，名眾生無邊誓願度。百界三千具足三惑，達此煩惱即是菩提，名煩惱無邊誓願斷。生死即涅槃，證圓佛性，即佛道無上誓願成。惑即菩提，無非般若，即法門無盡誓願知。惑智無二，生佛體同。苦集唯心，四弘融攝，一即一切，斯言有徵」。<br>　　慈覺大師之速證佛位集云：「第一唯今經力用，滿佛下化眾生願，故出世說之。所謂諸佛因位、四弘願、利生斷惑、知法作佛。然、因圓果滿，後三願滿。利生一願，甚為難滿。彼華嚴力，不能十界皆成佛道。阿含、方等、般若亦爾。後番五味，不能皆成佛道本懷。今此妙經，十界皆成佛道分明。彼達多墮無間，授天王佛記，龍女成佛，十羅剎女悟佛道，阿修羅受成佛總記，人天、二乘、三教菩薩入圓妙佛道。經云：『如我昔所願，今者已滿足。化一切眾生，皆令入佛道』。眾生界不盡故，雖有未入佛道眾生，然十界皆成佛，唯在今經力，故利生本懷」。<br>　　又云：「第一明妙經大意者，諸佛唯以一大事因緣故出現於世，說一切眾生悉有佛性。聞法觀行，皆當作佛。抑佛以何因緣，說十界眾生悉有三因佛性？天親菩薩佛性論緣起分第一云：『如來為除五種過失，生五種功德故，說一切眾生，悉有佛性』。謂五種過失者，一下劣心、二高慢心、三虛妄執、四謗真法、五起我執。五種功德者，一者正勤、二者恭敬、三者般若、四者闍那、五者大悲。疑無生故，不能發大菩提心，名下劣心。謂我有性，能發菩提心，名高慢。於一切法無我中，作有我執，名虛妄執。違謗一切諸法清淨智慧功德，名謗真法。意唯存己，不欲憐一切眾生，名起我執。翻對此五，知定有性，發菩提心」。<br>　　　　　　　　　　　　　　　　　　　　　日　　蓮　花押"
		},
		{
			"_id": "386",
			"name": "十法界明因果抄",
			"context":
				"十法界明因果抄<br><br>文應元年四月　三十九歲作　　<br>　　　　　　　　　　　　　　　　　　　沙門　日　　蓮　撰<br>　　八十華嚴經六十九云：「得入普賢道，了知十法界」。法華經第六云：「地獄聲、畜生聲、餓鬼聲、阿修羅聲、比丘聲、比丘尼聲 人道、天聲 天道、聲聞聲、辟支佛聲、菩薩聲、佛聲」已上十法界名目。<br>　　第一、地獄界者，觀佛三昧經云：「造五逆罪，撥無因果，誹謗大乘，犯四重禁，虛食信施之者，墮此中」阿鼻地獄也。正法念經云：「殺、盜、婬欲、飲酒、妄語者，墮此中」大叫喚地獄也。正法念經云：「昔以酒與人令醉已，調戲翫之，令彼羞恥之者，墮此中」叫喚地獄也，正法念經云：「殺生、偷盜、邪婬之者，墮此中」眾合地獄也。涅槃經云：「殺有三種，謂下中上......下者蟻子，乃至一切畜生......以下。殺因緣，墮於地獄......具受下苦」。<br>　　問云：造十惡五逆等，墮地獄，世間道俗皆知之。依謗法墮地獄，未知其相貌如何？<br>　　答云：堅慧菩薩造、勒那摩提譯，究竟一乘寶性論云：「樂行於小法、謗法及法師......不識如來教，說乖修多羅，言是真實義」。如此文，信小乘，云真實義，不知大乘，是為謗法。天親菩薩說、真諦三藏譯，佛性論云：「若憎背大乘者，此是一闡提因。為令眾生，捨此法故」。如此文，於大小流布之世，一向弘小乘，自身亦背大乘，且令人捨大乘，是云謗法也。　　天台大師之梵網經疏云：「謗是乖背之名，絓是解不稱理，言不審實，異解說者，皆名為謗也。乖己宗故得罪」。法華經譬喻品云：「若人不信、毀謗此經，則斷一切、世間佛種......其人命終，入阿鼻獄」。此文之意是謂，不嫌小乘三賢已前，大乘十信已前，末代凡夫之十惡、五逆、不孝父母、女人等。此等聞法華經名字，或唱題名，受持讀誦一字、一句、四句、一品、一卷、八卷等，乃至如上所行之人、隨喜讚歎之人，較之自法華經以外，深習一代聖教，通達義理，堅持大小乘戒之大菩薩等，猶為殊勝，得遂往生成佛。不信此說，反說法華經祇是為十地十住以上之菩薩，或為上根上智之凡夫而說，非為愚人、惡人、女人、末代之凡夫等而說，如是言者，即斷一切眾生成佛之種，必入阿鼻獄也。<br>　　涅槃經云：「於佛正法，永無護惜、建立之心」，此文之意，是謂大涅槃經之大法，將於世間滅盡，於此不為護惜，即是誹謗者也。天台大師判法華經之怨敵云：「不喜聞者為怨」取意。謗法有多種，生於大小流布之國，一向學小乘之法，治身而不遷於大乘，是即謗法也。又習華嚴、方等、般若等諸大乘經之人，以諸經與法華經作等同之思，令人學等同之義，不遷於法華經，亦是謗法也。亦偶有圓機之人，學法華經，竟為貪世利者，妄稱其機根不當於法華經，強引使附於己法，令捨法華而遷於權經，此亦是大謗法。如此等，皆地獄業也。<br>　　生於人間者，是因過去五戒強，三惡道業因弱，故得生為人。又、當世之人，作五逆者少，犯十惡者盛。亦偶有求福後世者，不犯十惡，如同善人，亦自然依其愚癡之失，身口雖善，意則信惡師。非唯自身信此邪法，更有知行一國之人，勸誘人民同信邪法。甚至其妻兒、眷屬、所從人等，悉皆令其同行，故於「令行正法人」不作結緣。亦於民、所從等，不令致隨喜之心。故、自他共成謗法者，雖似為修善止惡之人，亦自然招來阿鼻地獄之業，於末法多分有之歟！<br>　　阿難尊者是淨飯王之甥，斛飯王太子，提婆達多之弟，釋迦如來之堂弟。仕於如來者二十年，得覺意三昧，悟一代聖教。佛入滅後，阿闍世王歸依阿難。佛滅後四十年，阿難尊者至一竹林中，有一比丘誦一法句之偈云：「若人生百歲，不見水潦涸，不如生一日，而得睹見之」。阿難聞此偈，語比丘云：「此非佛說，汝不可修行」。爾時，比丘問阿難云：「佛說如何」？阿難答云：「『若人生百歲，不解生滅法，不如生一日，而得解了之』。此文，佛說也。汝所唱偈，此文之謬也」。爾時比丘得此偈，語其本師比丘。本師云：「我所教汝偈，是真佛說，阿難所唱偈，非佛說。阿難老衰，言多錯謬，不可信」。此比丘亦捨阿難偈，仍唱謬偈。阿難又入竹林，聞之非我所教偈，重語之，比丘不信用。<br>　　佛滅後四十年，已見謬出，何況佛滅後既過二千餘年。佛法自天竺至唐土，自唐土至日本。論師、三藏、人師等傳來，不為謬法者，其萬一歟！何況當世學者偏執為先，更挾我慢，指火為水，不為糾之。偶有如佛說宣教之學者，反不信用，故不謗法者，其萬一歟！<br>　　第二、餓鬼道者，正法念經云：「昔貪財屠殺之者，受此報」，亦云：「丈夫自噉美食，不與妻子；或婦人自食，不與夫子，受此報」。亦云：「為貪名利，不淨說法之者，受此報」，亦云：「昔酤酒加水者，受此報」，亦云：「若人勞而得少物，誑惑取用之者，受此報」，亦云：「昔行路之人，病苦疲極，欺取其賣，與值薄少之者，受此報」，亦云：「昔典主刑獄，取人飲食之者，受此報」，亦云：「昔伐陰涼樹，及伐眾僧園林之者，受此報」。法華經云：「若人不信、毀謗此經......常處地獄，如遊園觀。在餘惡道，如己舍宅」。依慳貪、偷盜等罪，墮餓鬼道，世人易知。無慳貪等之諸善人，因謗法、或親近謗法人，自然信其義，而墮餓鬼道之事，非智者不知之。善須知其可畏也。<br>　　第三、畜生道者，愚癡無慚，徒受信施他物，不償之者，受此報。法華經云：「若人不信、毀謗此經......當墮畜生」已上三惡道也。<br>　　第四、修羅道者，止觀一云：「若其心念念，常欲勝彼，不耐下人，輕他珍己，如高飛下視。而外揚仁義禮智信，起下品善心，行阿修羅道」。<br>　　第五、人道者，報恩經云：「三歸五戒生人」。<br>　　第六、天道者，有二：欲天持十善生；色無色天，以下地粗苦障、上地靜妙離之六行觀生。<br>　　問云：六道之生因如是，何同時持五戒、受生人界，而有生盲、聾、瘖瘂、矬陋、躃、背傴、貧窮、多病、瞋恚等，無量差別耶？<br>　　答云：大論云：「若破眾生眼，若屈眾生眼，若破正見眼，言無罪福。是人死墮地獄，罪畢為人，從生而盲。若復盜佛塔中，火珠及諸燈明......如是等種種，先世業因緣，故失眼......聾者是先世因緣，師父教訓，不受不行，而反瞋恚，以是罪故聾。復次，截眾生耳，若破眾生耳，若盜佛塔僧塔，諸善人福田中，犍椎、鈴貝及鼓，故得此罪......先世截他舌，或塞其口，或與惡藥，令不得語；或聞師教、父母教敕，斷其語......生世為人，啞不能言......先世作罪，破他坐禪、破坐禪舍，以諸咒術咒人，令瞋鬥諍婬欲；今世諸結使厚重，如婆羅門失其稻田，其婦復死，即時狂發，裸形而走......先世奪佛、阿羅漢、辟支佛食，及父母所親食；雖值佛世，猶故飢渴，以罪重故......先世好行鞭杖、拷掠、閉繫，種種惱故，今世得病......先世破他身，截其頭，斬其手足，破種種身分；或壞佛像，毀佛像鼻，及諸賢聖形像；或破父母形像。以是罪故，受形多不具足。復次，不善法報，受身醜陋」。法華經云：「若人不信、毀謗此經......若得為人，諸根暗鈍......盲聾背傴......口氣常臭，鬼魅所著，貧窮下賤，為人所使；多病痟瘦，無所依怙......若他反逆，抄劫竊盜，如是等罪，橫羅其殃」。又、八卷云：「若復見受持、是經典者，出其過惡，若實若不實，此人現世，得白癩病。若有輕笑之者，當世世，牙齒疏缺、醜脣平鼻、手腳繚戾、眼目角睞、身體臭穢、惡瘡膿血、水腹短氣，諸惡重病」。<br>　　問云：修何業者，生六道而成其中王乎？<br>　　答云：持大乘菩薩戒而破之者，成色界梵王、欲界魔王、帝釋、四輪王、禽獸王、閻魔王等也。心地觀經云：「諸王所受諸福樂，往昔曾持三淨戒，戒德薰修所招感，人天妙果獲王身......中品受持菩薩戒，福德自在轉輪王，隨心所作盡皆成，無量人天悉遵奉。下上品持大鬼王，一切非人咸率伏，受持戒品雖缺犯，由戒勝故得為王。下中品持禽獸王，一切飛走皆歸伏。於清淨戒有缺犯，由戒勝故得為王。下下品持琰魔王，處地獄中常自在，雖毀禁戒生惡道，由戒勝故得為王......若有不受如來戒，終不能得野干身。何況能感人天中，最勝快樂居王位」。<br>　　安然和尚之廣釋云：「菩薩大戒，持成法王，犯成世王。而戒不失，譬如金銀，為器用貴，破器不用，而寶不失」，又云：「無量壽觀云：『劫初已來，有八萬王，殺害其父』。此則受菩薩戒，雖作國王，今犯殺戒，皆墮地獄，犯戒力作王。大佛頂經云：『發心菩薩犯罪，暫作天神地祇』。大隨求云：『天帝命盡，忽入驢腹，由隨求力，還生天上』。尊勝云：『善住天子，死後七返，應墮畜生身，由尊勝力，還得天報』。昔有國王，千車運水，救燒佛塔。自起憍心，作阿修羅王。昔梁武帝，五百袈裟，施須彌山五百羅漢。誌公云：『往施五百缺一。眾云，犯罪暫作人王，即武帝是。昔有國王，治民不等，今作天王，為大鬼王。即東南西三天王是。拘留孫末，成菩薩，發誓現作北王，毘沙門是』」。以此等文思之，持小乘戒而破者作六道民，破大乘戒者成六道王，持者則成佛也。<br>　　第七、聲聞道者，此界因果，阿含小乘十二年經，言之分明。於諸大乘經，顯其所以為大，亦有言之者。於聲聞有四種：一、優婆塞，俗男也。持五戒，修苦、空、無常、無我觀，自調自度心強，無進而化他之意，斷盡見思，成阿羅漢；至得此時，自然剃髮自落。二、優婆夷，俗女也。持五戒，剃髮自落如男。三、比丘，僧也。持二百五十戒 具足戒也，修苦、空、無常、無我觀，斷見思，成阿羅漢；至得此時，髮不剃，亦不生。四、比丘尼也。持五百戒，餘如比丘。一代諸經列座，如舍利弗、目連等聲聞是也。永不生六道，亦不成佛菩薩，灰身滅智，決定不成佛。小乘戒範本之盡形壽戒，一度壞依身，永無戒功德。持上品成二乘，持中下生人天為民，破之墮三惡道，成罪人。安然和尚之廣釋云：「三善世戒，因生感果，業盡墮惡。譬如楊葉，秋至似金，秋去落地。二乘小戒，持時果拙，破時永捨。譬如瓦器，完用尚卑，若破永失」。　　第八、緣覺道者，有二：一、部行獨覺，在佛前如聲聞習小乘法，持小乘戒，斷見思，成永不成佛者。二、麟喻獨覺，在無佛之世，見飛花落葉，作苦、空、無常、無我觀，斷見思，成永不成佛之身。戒亦如聲聞。此聲聞、緣覺，云二乘也。<br>　　第九、菩薩界者，於六道凡夫之中，有輕自身重他人，以惡向己，以善與他為念者。佛為此人，於諸大乘經，說菩薩戒。於此菩薩戒有三：一者攝善法戒，所謂八萬四千法門願習盡。二者饒益有情戒，度一切眾生之後，自欲成佛是也。三者攝律儀戒，欲一切諸戒盡持是也。演華嚴經心之梵網經云：「佛告諸佛子言：有十重波羅提木叉。若受菩薩戒，不誦此戒者，非菩薩，非佛種子，我亦如是誦。一切菩薩已學，一切菩薩當學，一切菩薩今學」。言菩薩者，除二乘之一切有情也。如小乘之隨戒有異，菩薩戒不爾。一切有心，必授十重禁等。持一戒云一分菩薩，具受十分名具足菩薩。故、瓔珞經云：「有受一分戒，名一分菩薩，乃至二分、三分、四分；十分名具足受戒」。<br>　　問云：除二乘之文如何？<br>　　答云：梵網經列受菩薩戒者云：「若受佛戒者，國王、王子、百官、宰相、比丘、比丘尼、十八梵天、六欲天子、庶民、黃門、婬男、婬女、奴婢、八部、鬼神、金剛神、畜生，乃至變化人，但解法師語，盡受得戒，皆名第一清淨者」。於此中無二乘也。方等部結經之瓔珞經亦無二乘。<br>　　問云：二乘所持不殺生戒與菩薩所持不殺生戒，差別如何？<br>　　答云：所持戒名雖同，持狀與心念永異。故戒之功德，亦有淺深。<br>　　問云：異狀如何？　　答云：二乘不殺生戒，永不思還六道，故無化導心，亦不思成佛菩薩，但作灰身滅智之思。譬如燒木成灰後無一塵。故此戒譬瓦器，破後無用故。菩薩不爾，發饒益有情戒，持此戒故，見機造五逆十惡，雖同犯，此戒不破，還彌全戒體。故、瓔珞經云：「有犯不失，盡未來際」。故以此戒譬金銀器，完持之時、破時，永不失故也。<br>　　問云：持此戒之人，經幾劫成佛乎？<br>　　答云：瓔珞經云：「未上住前......若經一劫二劫三劫，乃至十劫，得入初住位中」。文意於凡夫持此戒，云信位菩薩。雖然一劫二劫，乃至十劫之間，沉淪六道，經十劫，入不退位，永不受六道苦，云不退菩薩。未成佛，還入六道無苦也。<br>　　第十、佛界者，於菩薩位，以發四弘誓願為戒。三僧祇之間，修六度萬行，斷盡見思、塵沙、無明三惑成佛。故、心地觀經云：「三僧企耶大劫中，具修百千諸苦行，功德圓滿遍法界，十地究竟證三身」。於因位持諸戒，至佛果位莊嚴佛身。三十二相、八十種好，即是戒功德之所感也。但至佛果位，戒體失。譬如華成果，無華形。故、天台梵網經疏云：「至佛果乃廢」。<br>　　問云：梵網經等大乘戒，許現身造七逆並決定性之二乘乎？<br>　　答云：梵網經云：「若欲受戒時，師應問言：『汝現身不作七逆罪耶』？菩薩法師，不得與七逆人，現身受戒」。如此文，七逆之人現身不許受戒。大般若經云：「若菩薩，設恆河沙劫，受妙五欲，於菩薩戒，猶不名犯；若起一念、二乘之心，即名為犯」。大莊嚴論云：「雖恆處地獄，不障大菩提。若起自利心，是大菩提障」。如此等文，是於六凡授菩薩戒，於二乘加制止者也。嫌二乘戒者，非嫌二乘所持五戒、八戒、十戒、十善戒、二百五十戒等。彼戒，菩薩可持，但嫌二乘之心念也。<br>　　夫以持戒，為報父母、師僧、國王、主君、一切眾生、三寶恩也。父母養育之恩深，一切眾生相助恩重。國王以正法治世，自他安穩也。依此修善，恩重。主君亦蒙彼恩，養父母、妻兒、眷屬、所從、牛馬等。設雖不爾，顧一身等恩是重。師亦閉邪道、趣正道等恩是深，佛恩不及言。如是無量恩分有之，而二乘此等報恩皆缺。故一念起二乘之心，過十惡五逆。一念起菩薩之心，起一切諸佛後心之功德。已上四十餘年間，大小乘戒也。<br>　　言法華經戒，有二：一、相待妙戒，二、絕待妙戒也。先、相待妙戒者，四十餘年，大小乘戒與法華經戒相對，爾前云粗戒，法華經云妙戒。諸經之戒，嫌為未顯真實戒、歷劫修行戒、決定性二乘戒也。法華經戒是真實戒、速疾頓成戒、不嫌二乘成佛戒等。如此相對，而論其粗妙，故云相待妙戒也。<br>　　問云：梵網經云：「眾生受佛戒，即入諸佛位。位同大覺已，真是諸佛子」取意。華嚴經云：「初發心時，便成正覺」。大品經云：「初發心時，即坐道場」。如此等文，於四十餘年之大乘戒，亦有如法華經之速疾頓成戒，何但云歷劫修行戒乎？<br>　　答云：於此有二義。一義云，於四十餘年間，有歷劫修行戒與速疾頓成戒。於法華經但有一速疾頓成戒。其中於四十餘年間之歷劫修行戒，雖劣於法華經戒，但四十餘年間之速疾頓成戒，則同於法華經戒也。故上舉「眾生受佛戒，即入諸佛位」等文，與法華經「須臾聞之，即得究竟」之文同也。但無量義經舉四十餘年經，云歷劫修行等，是僅嫌四十餘年內之歷劫修行戒，不嫌其速疾頓成戒也。<br>　　一義云，四十餘年間之戒，一向是歷劫修行戒，法華經戒是速疾頓成戒也。但於上所舉四十餘年諸經之速疾頓成戒，非自凡夫地之速疾頓成，而是自凡夫地，成無量行，經無量劫，於最後自凡夫地，即身成佛，故從最後說速疾頓成也。委細論之，是歷劫修行之所攝也。故、無量義經舉四十餘年經，佛相對於無量義經之速疾頓成，嫌棄「宣說菩薩歷劫修行」。大莊嚴菩薩承此義為領解云：「過無量無邊，不可思議，阿僧祇劫，終不得成、無上菩提。所以者何？不知菩提，大直道故。行於險徑，多留難故......行大直道，無留難故」。<br>　　若四十餘年間，如無量義經、法華經，有速疾頓成戒，則佛有猥隱四十餘年實義之失歟！二義中作後義者，是習知之事，以上是相待妙戒。<br> 　次、絕待妙戒者，於法華經無別戒。爾前戒，即法華經戒也。其故，爾前人天楊葉戒，小乘阿含經二乘瓦器戒，華嚴、方等、般若、觀經等歷劫菩薩、金銀戒之行者，至法華經和會成一同，所以人天楊葉戒之人，具二乘瓦器、菩薩金銀戒；菩薩金銀戒，具人天楊葉、二乘瓦器，餘可推知。三惡道之人，於現身無戒。於過去生人天時，持人天楊葉、二乘瓦器、菩薩金銀戒，退墮三惡道，然其功德未失。三惡道之人，入法華經時，其戒生起，故三惡道亦具十界。<br>　　故爾前十界之人，來至法華經皆持戒也。故、法華經云：「是名持戒」。安然和尚之廣釋云：「法華云：能說法華，是名持戒」。非如爾前經，隨師持戒；但信此經，即持戒也。爾前經不明十界互具，故、菩薩經無量劫修行，無二乘人天等餘戒功德，但成一界功德。以一界功德不能成佛，故亦不成一界功德。爾前之人，至法華經，以一界具餘界功德，故、爾前經即法華經，法華經即爾前經，法華經不離爾前經，爾前經不離法華經，是言妙法。<br>　　起此覺以後，行者讀阿含小乘經，即讀誦一切大乘經，讀法華經之人矣。故、法華經云：「決了聲聞法，是諸經之王」，是云阿含經即法華經之文也。「於一佛乘，分別說三」，華嚴、方等、般若，云即法華經之文也。「若說俗間經書、治世語言、資生業等，皆順正法」，一切外道、老子、孔子等經，云即法華經之文也。<br>　　梵網經等權大乘戒與法華經戒，多有差別。一、彼戒不許二乘七逆者，二、戒之功德不具佛果，三、彼是歷劫修行戒也，有如是等多失。於法華經許二乘七逆者，且、博地凡夫一生之中，入於佛位，進至妙覺，具因果功德也。　　　　　<br>　　正元二年庚申四月二十一日　　　　　　　日　　蓮　花押"
		},
		{
			"_id": "387",
			"name": "教機時國抄",
			"context":
				"教機時國抄<br><br>弘長二年二月十日　四十一歲作<br>　　　　　　　　　　　　　　　　本朝沙門　日　　蓮　註之<br>　　一、教者，是釋迦如來所說一切經、律、論，五千四十八卷、四百八十帙。天竺流布一千年，當佛滅後一千一十五年，佛經始傳震旦。自後漢孝明皇帝永平十年丁卯，至唐玄宗皇帝開元十八年庚午之六百六十四年間，一切經渡來。此一切經、律、論中，有小乘、大乘、權經、實經、顯經、密經，此等須知分別。此名目，非出於論師、人師，而是起自佛說，故十方世界一切眾生，悉皆須用之。不用者，須知即是外道。阿含經之說為小乘，是出於方等、般若、法華、涅槃等諸大乘經，法華經說：「一向說小乘、不說法華經，佛可墮慳貪」取意。涅槃經云：「一向用小乘經，云佛無常人，舌可爛口中」取意。<br>　　二、機者，弘佛教人，必知機根。舍利弗尊者，教金師不淨觀，教浣衣者數息觀，經九十日間，所化弟子，不識佛法之一分，還起邪見，成一闡提。佛教金師數息觀，教浣衣者不淨觀故，須臾之間得悟。智慧第一之舍利弗，尚不知機，何況末代凡師難知機矣。但不知機之凡師，對所化弟子，一向教以法華經可也。<br>　　問云：於「無智人中，莫說此經」，其意如何？<br>　　答云：知機是智人說法之事。又如向謗法者，一向可說法華經，為成毒鼓之緣耳，例如不輕菩薩。又知是智者之機根者，必先教小乘，次教權大乘，後可教實大乘。知是愚者，可逕先教實大乘，信謗共為下種故耳。<br>　　三、時者，弘佛教人，必知時。譬如農人於秋冬作田，種、地、人之功勞不違也，然無一分得益，還受損。作一畝者少損，十畝、二十畝等者大損矣。若於春夏耕作，隨上中下期，分分皆有得益。佛法亦復如是。不知時而弘法，無益還墮惡道。佛出世必欲說法華經，縱有機矣，非其時故，四十餘年，未說此經。故、經云：「說時未至故」。<br>　　佛滅後之次日始，正法一千年間，持戒者多，破戒者少。正法一千年後之次日始，像法一千年間，破戒者多，無戒者少。像法一千年後之次日始，末法一萬年間，破戒者少，無戒者多。正法須捨破戒、無戒者，而供養持戒者。像法須捨無戒者，而供養破戒者。末法須供養無戒者如佛。但謗法華經者，通正像末三時，無論是持戒者、無戒者、破戒者，皆不須供養。若供養之，必國有三災七難，人墮無間大城也。法華經行者之謗權經，如主君、親、師之罰所從、子弟、弟子等；權經行者之謗法華經，如所從、子弟、弟子等之罰主君、親、師也。<br>　　又、當世入末法二百一十餘年，是權經、念佛等之時耶？法華經之時耶？其時刻須善思之。<br>　　四、國者，佛教必依國而弘之。國有寒國、熱國、貧國、富國、中國、邊國、大國、小國、一向偷盜國、一向殺生國、一向不孝國等，又有一向小乘國、一向大乘國、大小兼學國。而日本是一向小乘國歟？一向大乘國歟？大小兼學國歟？須善思之。<br>　　五、教法流布之先後者，有未傳佛法之國，未聽佛法者；亦有已傳佛法之國，已信佛法者。必知其在先所弘之法，而弘後法。在先所弘是小乘、權大乘，其後必弘實大乘；在先所弘是實大乘，其後不可弘小乘、權大乘。可捨瓦礫而取金珠，豈可捨金珠而取瓦礫！<br>　　知以上所舉五義，而弘佛法，堪為日本國之國師矣。<br>　　所以知得法華經是一切經中第一經王，是云知教者也。但光宅之法雲、道場之慧觀等，說涅槃經勝於法華經；清涼山之澄觀、高野之弘法等，說華嚴經、大日經等勝於法華經；嘉祥寺之吉藏、慈恩寺之窺基法師等，說般若、深密等之二經勝於法華經。天台山之智者大師，只唯一人，立一切經中，法華經為勝，更謂：「若主張有勝於法華經之經者，須予諫曉，如不聽，則現世舌爛於口中，後生墮阿鼻地獄」取意。善能辨別此等之相違，是云知教者也。當世千萬學者等，皆迷於此歟。若爾，則知教者少矣。若無人知教，則無人解讀法華經。無人能讀法華經，國師無人矣。無國師，則國中諸人，迷於一切經之大、小、權、實、顯、密之差別，則無一人得離於生死者矣。終則成為謗法者，依法而墮阿鼻地獄者，多於大地微塵，依法得離生死者，少於爪上土。可畏、可畏！<br>　　日本國一切眾生，自桓武皇帝已來四百餘年，一向是法華經之機。例如靈山八年之為純圓之機 天台大師、聖德太子、鑑真和尚、根本大師、安然和尚、慧心等記有之，是知機也。而當世學者云，日本國一向是稱名念佛之機。例如舍利弗迷於機，致所化之眾，成一闡提。<br>　　日本國當世，是如來滅後二千二百一十餘年，正當於後五百歲、妙法蓮華經廣宣流布之時刻，此是知時也。而日本國當世之學者，或拋法華經，一向行稱名念佛；或教小乘戒律，蔑叡山之大僧，或立教外別傳，輕法華之正法。此等是迷於時者歟。例如勝意比丘之謗喜根菩薩，德光論師之蔑彌勒菩薩，而招來阿鼻之大苦也。<br>　　日本國一向是法華經之國，例如舍衛國之一向為大乘國。又，天竺有一向小乘國、一向大乘國及大小兼學國。日本國是一向大乘國，大乘中更是法華經之國也 瑜伽論、肇公記、聖德太子、傳教大師、安然等記有之，此是知國者也。而當世學者，向日本國眾生一向授小乘戒律，一向成念佛者等，是「譬如寶器入穢食」寶器之譬，出傳教大師之守護章。　　日本國欽明天皇御宇，佛法始自百濟國傳來，至桓武天皇二百四十餘年之間，此國祇弘小乘、權大乘，雖有法華經，其義未顯。例如震旦國，法華經渡來三百餘年之間，雖有法華經，其義未顯者然。桓武天皇御宇，有傳教大師，破小乘、權大乘之義，而顯法華經實義。已來，亦無異義，純一信仰法華經，設有華嚴、般若、深密、阿含、大小六宗學者，亦以法華經為究極。何況天台、真言之學者耶？何況在家之無智者耶？例如崑崙山之無石，蓬萊山之無毒。自建仁已來，及今五十餘年之間，大日、佛陀弘禪宗，法然、隆寬興淨土宗，破實大乘而附權宗，捨一切經，立教外法門。譬如捨珠取石，離地登空，此是不知教法流布之先後者也。佛誡云：「值惡象，不值惡知識」。<br>　　法華經勸持品預言，當後五百歲，釋尊滅後二千餘年，法華經之敵人有三類出現。當世是值後五百歲，日蓮思量佛語之實否，知確有三類敵人。隱之，非法華經行者；顯之，定將喪失身命歟？法華經第四云：「而此經者，如來現在，猶多怨嫉，況滅度後」，同第五云：「一切世間，多怨難信」，又云：「我不愛身命，但惜無上道」，同第六云：「不自惜身命」。涅槃經第九云：「譬如王使，善能談論，巧於方便，奉命他國，寧喪身命，終不匿王，所說言教。智者亦爾，於凡夫中，不惜身命，要必宣說，大乘方等」。章安大師釋云：「寧喪身命，不匿教者。身輕法重，死身弘法」。見得此等本文，遂知不顯三類敵人，便非法華經行者；顯之，始為法華經行者也，而必喪身命焉。例如師子尊者、提婆菩薩等。<br>　　二月十日　　　　　　　　　　　　　　　日　　蓮　花押"
		},
		{
			"_id": "388",
			"name": "顯謗法抄",
			"context":
				"顯謗法抄<br>　　　　<br>弘長二年　四十一歲作<br>　　　　　　　　　　　　　　　　　本朝沙門　日　　蓮　撰<br>　　第一、明八大地獄之因果，第二、明無間地獄因果之輕重，第三、明問答料簡，第四、明行者弘經之用心。<br>　　第一、明八大地獄之因果。<br>　　第一、等活地獄，在此閻浮提之地下一千由旬。此地獄，縱廣齊等，一萬由旬。此中罪人，互懷害心，若偶相見，如犬與猿遇，各以鐵爪撕抓，血肉既盡，唯有骨在。或獄卒手持鐵杖，由頭至足，皆予打碎，身體碎散如砂。或以利刀，分分割肉，然又重生，重生復割。此地獄之壽命，以人間晝夜五十年，為六欲天第一之四王天之一日一夜，四王天之天人壽命五百歲，四王天之五百歲，為此等活地獄之一日一夜，其壽命五百歲。<br>　　若言此地獄之業因，喪物之命者墮此地獄。殺螻蟻蚊●等小蟲者，若不懺悔，必墮此地獄。譬如微細如針，置於水上必沈。又懺悔後重作此罪，其後雖再作懺悔，其罪難消。譬如偷盜者入獄，稍後獲釋出獄，又再度以偷盜入獄，則難獲釋。是以，當世日本國之人，上自一人，下及萬民，能免於此地獄者，殆無一人。縱是何等以持戒自許之持律僧，不曾殺得蟻虱，不曾害得蚊●耶？況其外山野之鳥鹿，江海之魚鱗，每日殺之者耶！更何況殺牛馬人等者耶！<br>　　第二、黑繩地獄，在等活地獄下，縱廣如等活地獄。獄卒捉罪人，使伏於熱鐵之地，以熱鐵之繩彈身畫線，更以熱鐵之斧，就線切、割、削，又以鋸斷之。又左右有大鐵山，山上立鐵幢，拉鐵繩，使罪人背負鐵山，走鐵繩上，罪人自繩落下摔死，或使墮鐵鑊中煎熬。此苦比上之等活地獄，更苦十倍。人間一百歲，是第二忉利天之一日一夜，其壽一千歲。此天之壽一千歲為一日一夜，此第二地獄之壽命一千歲也。殺生更犯偷盜者，墮此地獄。當世之偷盜者，盜物且殺物主者，必墮此地獄。<br>　　第三、眾合地獄，在黑繩地獄下，縱廣如上。多有鐵山，兩邊對立，牛頭、馬頭等獄卒，持棒驅趕罪人令入山谷。此時，兩山攏合，壓碎身體，血流滿地。又有種種苦。<br>　　人間二百歲，為第三夜摩天之一日一夜，此天之壽二千歲，以此天之壽為一日䶀夜，此地獄之壽命二千歲。殺生、偷盜之罪上，更邪婬犯他人之妻者，墮此地獄中。而當世僧尼士女，殆有犯此罪，尤以僧犯此罪者多。在家士女因各各相護，且難掩人目，故不犯此罪。僧是一人故，婬欲不滿，思若其女懷妊必為人追問生父，致行跡敗露，故不犯獨身女人；若不欲人知，則私通人妻，以為可深藏不露。當世，料以貌作高僧者尤多犯此罪歟。是故，多以此等貌作高僧者，墮此地獄也。<br>　　第四、叫喚地獄，在眾合之下，縱廣同前。獄卒出惡聲以弓箭射罪人；又以鐵棒打頭，使走於熱鐵之地。或以熱鐵為煎架，反覆焙烤此罪人。或使開口，灌以沸銅之湯，五臟燒熔，隨之直下。言其壽命，人間四百歲為第四都率天之一日一夜，又、都率天之壽四千歲，以此天之四千歲壽為一日一夜，此地獄之壽命四千歲也。<br>　　若言此地獄之業因，殺生、偷盜、邪婬之上，復飲酒者，必墮此地獄也。<br>　　當世之比丘、比丘尼、優婆塞、優婆夷四眾之大酒者，難免此地獄之苦歟。大論舉酒之三十六失，梵網經說勸人飲酒者，五百生間，身不具手。人師釋稱是如蚯蚓之身也。何況是賣酒與人者乎？更何況以水摻酒而賣人者乎？當世之在家人眾，難免此地獄之苦。<br>　　第五、大叫喚地獄，在叫喚之下，縱廣同前。其苦相較以上四地獄之諸苦，十倍重受之。言其壽命之長短，人間八百歲為第五化樂天之一日一夜，此天之壽八千歲，以此天之八千歲為一日一夜，此地獄之壽命八千歲也。殺生、偷盜、邪婬、飲酒之重罪上，復加妄語者，必墮此地獄。<br>　　當世諸人，縱是稱為賢人、上人等者，雖有一時不說妄語，但欲求一日不說妄語則難矣。縱有一日不說，難得一月不說。縱有一月不說，難得一年不說。縱有一年不說，難得一生不說妄語也。若然，則當世諸人，無一得免此地獄歟。<br>　　第六、焦熱地獄，在大叫喚地獄下，縱廣同前。此地獄有種種苦。若移此地獄微如豆粒之火，置於閻浮提，則一時燒盡。況罪人之身軟如棉耶！此地獄之人，見前五地獄之火，如見雪。譬如人間之火，鐵銅之火其熱甚於薪火。<br>　　其壽命之長短，人間千六百歲為第六他化天之一日一夜，此天之壽千六百歲。以此天千六百歲為一日一夜，此地獄壽命一千六百歲也。<br>　　若言其業因，殺生、偷盜、邪婬、飲酒、妄語之上，更持邪見，謂無因果者，必墮此中。邪見者，如有人云：「飢死者生於天」。總之，不知因果者是云邪見。於世間法，謂無慈悲者是邪見之人。當世人眾，難免於此地獄歟。<br>　　第七、大焦熱地獄，在焦熱之下，縱廣如前。前六地獄之一切諸苦，此十倍重受之。其壽命，半中劫。若言其業因，殺生、偷盜、邪婬、飲酒、妄語、邪見之上，於淨戒之比丘尼，有犯之者，必墮此中。又、比丘以酒誑惑持不邪婬戒之婦女，或予以財物而犯之者，必墮此中。當世僧中多有犯此重罪。大悲經之文所云：「末代士女多生於天，僧尼多墮地獄」者，此之謂歟。有心之人，須知所恥、須知所恥！<br>　　總上七大地獄之業因，以諸經論勘之，對照當世日本國四眾，得離此七大地獄者，未見亦未聞也。涅槃經云：「入末代，生人間者，如爪上土，墮三惡道者，如十方世界之微塵」取意。若爾，我等父母、兄弟等之亡者，不皆墮在上之七大地獄乎？嘆息不已！龍蛇鬼神，佛菩薩聖人猶所未見，徒聞其名。當世不造上七大地獄業者，未見亦未聞其名。而自我身始，一切眾生自思必墮七大地獄者，無有一人。縱或口雖言必墮，心實無必墮之思。<br>　　又、僧尼士女，雖思有犯地獄之業，或因信地藏菩薩等之菩薩，或有恃於阿彌陀佛等之佛，或以為有修種種善根，皆自思我有如是善根，不致墮於地獄。或修習諸宗之人，各各恃其智分，不畏地獄之因。而對佛菩薩之致信，若與親子、夫婦等之愛，對父母主君之敬相較，實有雲泥之差也。對佛菩薩等之信，輕矣。是以，當世諸人，以為信恃佛菩薩，修習各宗，得免地獄之苦，此實是僻見。有心之人，須多思量焉！　　第八、大阿鼻地獄，又名無間地獄。在欲界最底，大焦熱地獄下。此地獄，縱廣八萬由旬，外有七重鐵城。地獄之極苦，此且略之。前七大地獄，及別處一切諸苦為一分，大阿鼻地獄之苦勝其千倍。此地獄之罪人，見大焦熱地獄之罪人，如他化自在天之樂。若聞此地獄之臭，四天下、欲界、六天之天人皆死。然有出山、沒山之山遮阻此地獄之臭氣，而不能到人間，故住此世界者不死。若佛具說此地獄之苦，聞之者必吐血而死，故、佛乃不為詳說。<br>　　此無間地獄之壽命長短，一中劫也。一中劫者，此人壽無量歲，百年減一歲，又百年再減一歲，如此人壽減至十歲時，稱為一減；又由十歲，百年增一歲，又百年再增一歲，如此增至八萬歲，稱為一增。如此一增一減，合之稱一小劫；二十增減，稱一中劫。墮此地獄者，如此長時住於無間地獄，受大苦也。<br>　　若言其業因，造五逆罪之人，必墮此地獄。五逆罪者，一殺父、二殺母、三殺阿羅漢、四出佛身血、五破和合僧也。今世無佛，故無出佛身血；既無和合僧，故無破和合僧；既無阿羅漢，故無殺阿羅漢。但有殺父、殺母之罪耳。然、王法有嚴懲，故此罪難犯。若爾，當世墮阿鼻地獄之人少矣。但有相似之五逆罪，燒燬木畫佛像堂塔等、奪取供奉彼佛像等之處所、摧毀率兜婆等、殺害智人等罪，多有之矣。此等當墮於大阿鼻地獄之十六別處。是以，當世眾生墮於十六別處者多歟。而謗法者，則墮此地獄。<br>　　第二、明無間地獄因果之輕重。<br>　　問云：五逆罪之外，有罪須墮無間地獄者耶？ 答云：誹謗正法之重罪也。　　<br>　　問云：證文如何？<br>　　答云：法華經第二云：「若人不信、毀謗此經......其人命終，入阿鼻獄」，此文明見謗法是阿鼻地獄之業。<br>　　問云：五逆與謗法罪之輕重如何？<br>　　答云：大品經云：「舍利弗白佛言：世尊！五逆罪與破法罪相似耶？佛告舍利弗：不應言相似。所以者何？若破般若波羅蜜，則為破十方諸佛一切智、一切種智。破佛寶故、破法寶故、破僧寶故、破三寶故，則破世間正見。破世間正見故......則得無量無邊、阿僧祇罪。得無量無邊、阿僧祇罪已，則受無量無邊、阿僧祇憂苦」取意，又云：「破法業，因緣集故，無量百千萬億歲，墮大地獄中。此破法人輩，從一大地獄，至一大地獄。若火劫起時，至他方大地獄中......如是遍十方，彼間若火劫起，故從彼死。破法業，因緣未盡故，還來是間、大地獄中」。法華經第七云：「四眾之中，有生瞋恚，心不淨者，惡口罵詈言：是無智比丘......或以杖木瓦石，而打擲之......千劫於阿鼻地獄，受大苦惱」。此經文之意是謂，有人以惡口及杖，打擲法華經行者，其後雖懺悔，罪未滅盡，猶千劫間墮阿鼻地獄。經懺悔之謗法罪，尚千倍重於五逆罪，況於不懺悔之謗法，其出阿鼻地獄之期，難矣！故、法華經第二云：「見有讀誦、書持經者，輕賤憎嫉，而懷結恨......其人命終，入阿鼻獄，具足一劫，劫盡更生。如是展轉，至無數劫」。<br>　　第三、明問答料簡。　　問云：五逆罪與謗法罪之輕重知之矣。謗法之相貌如何？<br>　　答云：天台智者大師之梵網經疏云：「謗者，背也」。背法即為謗法矣。天親之佛性論云：「若憎背」。此文之意是謂，使人捨正法是謗法也。<br>　　問云：委細相貌願得聞之，請垂示一二。<br>　　答云：涅槃經第五云：「若有人言，如來無常。云何是人，舌不墮落」。此文之意，說佛是無常者，其舌當墮落也。<br>　　問云：諸小乘經，說佛無常，且又說所化之眾，皆是無常。若爾，佛並所化之眾，其舌當墮落耶？<br>　　答云：小乘經之人，說小乘經之佛是無常，其舌當不至斷也。若向大乘經之佛，說是無常，與小乘經比較而破大乘經，則舌當墮落也。以此思之，依自我依經，破較其依經為勝之經者，是為破法歟。若爾，縱觀經、華嚴經等之權大乘經諸人，雖如其所依經文修行，而不順隨較其依經為勝之經，且謂其不勝之由者，是為謗法歟。是以，雖依觀經等之經得法者，如有破觀經等之經出來時，而不隨其經者，是為破法歟。以小乘經擬而領會可也。<br>　　問云：雙觀經等說：「乃至十念，即得往生」。依此經之教稱十念可得往生，今以後出之經說破之，此得非謗法耶？<br>　　答云：佛束觀經等四十餘年之諸經，說「未顯真實」。依此經文故稱，「乃至十念，即得往生」等，實見是不得往生。若無此經文，必成謗法矣。　　問云：或有人云：「無量義經『四十餘年，未顯真實』之文，應不是說四十餘年一切諸經及其文文句句皆未顯真實，而是指四十餘年諸經，於各處棄嫌決定性之二乘為永不成佛，及說釋迦如來為始成正覺之言，為未顯真實，應不及於他事。而漫見『四十餘年』之文，指觀經等為凡夫所說九品往生等，漫謂往生之非真實，豈非可畏之謗法者乎」？於此等說，如何？<br>　　答云：此說，頗有似東土德一之料簡。德一云：「未顯真實者，佛於爾前經說決定性之二乘，永不成佛，故嫌而說之者，應不亙及前四味之一切」。然、傳教大師之立義，明言亙及前四味之一切，文文句句未顯真實。是以，此說有似於昔謗法者之料簡。但、姑隨汝等之料簡而為究明。<br>　　問云：若是在法華以前嫌棄二乘作佛，而今說「未顯真實」，首先僅以佛說決定性之二乘，永不成佛之處處經文，為言未顯真實之佛所說妄語，此事汝承伏歟？佛之妄語，不須再言。若爾，妄語之人所說有無一切，皆不可聽信矣！若說只有決定性之二乘永不成佛為妄語，如其餘之菩薩、凡夫之往生成佛等定是實語，誠其難信矣。譬如妄語東方為西方之人，當亦說西方為東方。說二乘永不成佛之佛，偏說其餘菩薩，許其成佛，又非妄語耶？五乘但是一佛性，欲隱二乘之佛性，以顯菩薩、凡夫之佛性，則<br>反是隱失菩薩、凡夫之佛性矣！<br>　　有人云：「四十餘年，未顯真實」者，只成佛之道未顯真實耳！往生等，是非未顯真實也。<br>　　又、難之云：若承認四十餘年所說之成佛是未顯真實，則雙觀經云：「不取正覺。......成佛已來，凡歷十劫」等文，亦當承認其為未顯真實耶？若爾，於四十餘年諸經，法藏比丘未得成為阿彌陀佛，則法藏比丘之成佛，已是妄語也，若其成佛是妄語，得有何佛來迎行者耶？　　又、彼或解釋此難云：四十餘年無成佛，阿彌陀佛非今成佛，過去成佛者也。<br>　　今難之云：今日之四十餘年諸經，若不許真實凡夫之成佛，則雖依過去遠遠劫之四十餘年權經，成佛亦難矣。三世諸佛說法之儀式皆同故耳！<br>　　或云：經云：「不得疾成、無上菩提」。是云四十餘年諸經，雖不得疾速成佛，經時歷劫後可得成乎？<br>　　難之云：其次下之大莊嚴菩薩等之領解云：「過無量無邊，不可思議，阿僧祇劫，終不得成、無上菩提」。若如此文，雖經劫，只爾前經，難望成佛歟。<br>　　有云：華嚴宗之料簡云，四十餘年之內，祇華嚴經不在其列，華嚴經已說有往生成佛，何云行華嚴經不得往生成佛耶？<br>　　答云：四十餘年之內，華嚴經不在其列，是華嚴宗人師之義。無量義經明確舉出「華嚴海空」之名目，而納入四十餘年之內。若以人師為本，則為背佛矣。<br>　　問云：離法華經則不得往生成佛，可見佛出世，但為說法華經矣。然又何煩說四十餘年諸經耶？<br>　　答云：此難，佛自答之矣。「若但讚佛乘，眾生沒在苦......破法不信故，墜於三惡道」等之經文是也。<br>　　問云：何以眾生不謗爾前之經耶？<br>　　答云：爾前諸經雖多差異，概論之，可云是隨他意，說眾生之心者也，故無違事。譬如以石擊水，不起爭執。又、雖有種種說教，不出九界眾生之心。眾生之心，就善就惡，皆以迷為本，故不得成佛歟。<br>　　問云：佛因知眾生必謗，故最初不說法華經，四十餘年後，始說法華經。汝為何不於當世說權經，而逕說法華經，使人生謗而墮惡道耶？<br>　　答云：佛在世，坐菩提樹下，鑑機，知當時若說法華經，眾生必生謗而墮惡道，過四十餘年後說之，則不謗而登初住不退，乃至妙覺之位。然今末代濁世，當機得入初住位之人，萬中難得其一；又能化之人非佛，鑑機之事實難。故為逆緣、順緣計，應先說法華經，此佛之所許者也。<br>　　但、又於佛滅後，為應當機眾而先說權教之事，亦有之矣。又以悲為先之人，先說權經，如釋迦佛；以慈為先之人，先說實經，如不輕菩薩。又、末代凡夫，欲使免於惡道，實為難事。同為墮惡道，因謗法華經而墮，與因世間之罪而墮，大異其趣。如「聞法生謗，墮於地獄，勝於供養，恆沙佛者」等之文也。此文之意是謂，謗法華經而墮地獄，猶勝於對釋迦佛、阿彌陀佛等恆河沙佛之供養及歸依渴仰之功德，百千萬倍也。<br>　　問云：若如上義，華嚴、法相、三論、真言、淨土等之祖師，必是皆墮謗法者耶？華嚴宗謂華嚴經勝過法華經，如天地雲泥。法相、三論亦作此言。真言宗於日本國有二流。東寺之真言稱，法華經尚劣於華嚴經，何況於大日經耶！天台之真言則謂，大日經與法華經，理是齊等，印真言等超過。此等不皆應墮惡道耶？<br>　　答云：立宗，判諸經勝劣有二義，一似破、二能破。一似破者，雖知他義為吉，仍破此，以使彼之正義分明故乎？二能破者，實不辨他人之義勝，迷而思我義為勝，由本心破之而云能破。是以，彼諸宗祖師，有似破、能破之二義。心中雖思法華經勝於諸經，姑違之而欲顯法華經之義，此亦破之事也。如提婆達多、阿闍世王、諸外道之為佛敵而顯佛德，後仍歸於佛。又、真實凡夫之為佛敵而墮惡道者多矣。是以，諸宗祖師中，如不運回心之筆，乃謗法者，須知必墮惡道也。三論之嘉祥、華嚴之澄觀、法相之慈恩、東寺之弘法等，有其回心之筆歟？善須尋之也。<br>　　問云：誠思今度出離生死，須厭者何、須願者何耶？<br>　　答云：諸經文，雖見說須厭女人等，然、雙林最後之涅槃經云：「菩薩！雖見是身，無量過患，具足充滿，為欲受持，涅槃經故，猶好將護，不令乏少。菩薩！於惡象等，心無恐怖；於惡知識，生怖畏心。何以故？是惡象等，唯能壞身，不能壞心；惡知識者，二俱壞故。是惡象等，唯壞一身；惡知識者，壞無量善身、無量善心......為惡象殺，不至三趣；為惡友殺，必至三趣」。此經文之意是謂，凡願後世之人，須畏一切惡緣，而較之一切惡緣，惡知識是更可畏者也。<br>　　是以，大莊嚴佛滅後末法之四比丘，自行惡法，不僅經十方大阿鼻地獄，且使六百億人之檀那等亦墮十方地獄。鴦堀摩羅，隨摩尼跋陀之教，斷九百九十九人之指，最後，甚至欲加害於母及佛。善星比丘，是佛之子，受持十二部經，得四禪定，斷欲界之結，因習苦得外道之法，生身墮阿鼻地獄。提婆，熟讀六萬藏、八萬藏，因行外道之五法，現墮無間。阿闍世王之欲殺父害母，放大象以滅佛，亦是出自惡師提婆之教。俱伽利比丘，因譏舍利弗、目連，生身墮阿鼻。大族王滅五竺之佛法僧，大族王之弟作加溼彌羅國王，毀健馱羅國率都婆、寺塔一千六百所。金耳國王之滅佛法，波璃王之殺九千九十萬人，血流成池。設賞迦王之滅佛法，斷菩提樹、掘其根。後周之宇文王，摧四千六百餘所之寺院，令二十六萬六百餘之僧尼還俗。此等皆是信惡師，而「惡鬼入其身」故也。<br>　　問云：天竺、震旦，見是外道滅佛法，小乘破大乘。此日本國亦當如是乎？<br>　　答云：月支、尸那有外道，有小乘；此日本國無外道，無小乘者。雖有紀典博士等，並未成為佛法之敵。雖有小乘三宗，然未思欲依彼宗出離生死，但思為修習大乘之才覺耳。然此國僅有大乘五宗，眾人皆欲依此等各宗出離生死，故爭議甚多，又多有檀那之歸依故，利養之心彌深。<br>　　第四、明行者弘佛法之用心。<br>　　夫思欲弘佛法者，必先知五義而後弘正法。五義者，一教、二機、三時、四國、五佛法流布之前後也。第一教者，如來一代五十年之說教，有大小、權實、顯密之差別。華嚴宗立五教，納一代，舉其中華嚴、法華最勝，華嚴、法華中，以華嚴經為第一，南三北七並華嚴宗祖師、日本國東寺弘法大師是此義也。法相宗以三時納一代，言其中以深密經、法華經為一代聖教中最勝者。深密、法華中，法華經是了義經中之不了義經，深密經是了義經中之了義經。三論宗又立二藏、三時。三時中之第三、中道教者，般若、法華也。般若、法華中，以般若最為第一。<br>　　真言宗於日本國有二流。東寺流是弘法大師立十住心，第八法華、第九華嚴、第十真言，法華經非僅劣於大日經，亦居華嚴經之下。天台之真言是慈覺大師等，稱大日經與法華經是廣略之異，法華經是理秘密，大日經是事理俱密。淨土宗立聖道、淨土、難行、易行、雜行、正行，稱淨土三部經外，法華經等之一切經是難行、聖道、雜行也。禪宗有二流。一流稱一切經、一切宗之深義，禪宗悉有之。一流稱如來一代聖教皆是言說，出於如來口中之方便，禪宗是如來之意密，不藉言說，教外別傳。俱舍宗、成實宗、律宗是小乘宗，天竺、震旦之小乘宗者，多有破大乘之事，日本國則無其事。<br>　　問云：諸宗之異義分歧。一一有其所謂而可得道乎？又或諸宗悉皆謗法，僅一宗為正義者乎？<br>　　答云：異論雖多相違，殆亦皆為得道者歟。當佛滅後四百年，健馱羅國之迦膩色迦王，崇重佛法，一夏供僧問佛法，一一之僧，多有異義。此王不審云：「佛說不一耶」？終問於尊者。尊者答云：「折金杖而製種種物，形雖各別，出於金杖則一，爭形之異，其為金也，則無可爭。雖門門不同，入口有殊，入理則一也」。又、求那跋摩云：「諸論各異端，修行理無二。偏執有是非，達者無違諍」。又、五百羅漢之真因雖各異，同得聖理。大論四悉檀中之對治悉檀，攝論四意趣中之眾生意樂意趣，此等或嫌此善，或讚此善，於檀戒進等之修行，一一有時譏之，有時讚之，然皆能得道。<br>　　以此等思之，護法、清辨之爭，智光、戒賢之空理中道之爭，南三北七之頓、漸、不定、一時、二時、三時、四時、五時、四宗、五宗、六宗、天台之五時，華嚴之五教，真言教之東寺、天台之諍，淨土宗之聖道、淨土，禪宗之教外、教內，入門雖是差別，入於實理之事但一歟。<br>　　難之云：華嚴之五教，法相、三論之三時，禪宗之教外，淨土宗之難行、易行，南三北七之五時等，若言教門雖異，入理則一，皆合佛意，不為謗法，則不得有謗法之事矣。謗法者，背於法也。背法者，小乘背小乘經，大乘背大乘經，既背法，豈得不為謗法？既是謗法，焉何不招苦果？今所答，違背此理，是其一。<br>　　大般若經云：「謗般若者，墮十方大阿鼻地獄」。法華經云：「若人不信......其人命終，入阿鼻獄」。涅槃經云：「世有難治之病三：一、四重，二、五逆，三、謗大乘」。此等經文豈是虛言，此等是證文也。是以，無垢論師、大慢婆羅門、熙連禪師、嵩靈法師等，謗正法，現身墮大阿鼻地獄，舌爛口中，此是現證也。天親菩薩作小乘論，破諸大乘經，後為對無著菩薩懺悔此罪，欲自斷舌。謗法如不為罪，何以千部論師須致懺悔耶？闡提者天竺語，此翻不信。不信者，不信「一切眾生悉有佛性」，可云闡提人矣。<br>　　不信者，謗法者也。恆河七種眾生，第一是一闡提，謗法常沒者也。第二是五逆謗法，常沒等者也。豈可不畏謗法！<br>　　答云：謗法是無由而謗佛法之謂。若為立我宗而謗餘法，應不成謗法歟。攝論四意趣中之眾生意樂意趣者，謂假令有人，一生之間，不修一善，但作惡者，而遇小緣，言不論何善，須修一善，此應隨喜讚歎。又有善人，一生之間，但修一善，而為導其移修他善，而謗其所修一善。於一事中，或呵或讚者，此也。大論四悉檀中之對治悉檀，亦同此。淨名經之說彈呵，是謗阿含經時所讚之法也。<br>　　以此等思之，或眾生多有小乘之機，而謗大乘以揚小乘經之信心，或眾生多有大乘之機，故謗小乘而厚大乘經之信心；或眾生於彌陀佛有緣，故謗諸佛而益彌陀之信心；或眾生多於地藏有緣，故謗諸菩薩而讚地藏；或眾生多於華嚴經有緣，故謗諸經而讚華嚴經；或眾生於大般若經有緣，故謗諸經而讚大般若經；或眾生之於法華經，或眾生之於大日經等，可同此意得也。見機或讚或毀，俱不成謗法。而不知機者，漫然或讚或貶，則為謗法矣。例華嚴宗、三論、法相、天台、真言、禪、淨土等諸師之破諸經，而立我宗者之不成謗法。<br>　　難之云：立一宗而破諸經、諸宗，讚自佛菩薩而破他佛菩薩，為修他善根而破此善根，若是無妨，則阿含等諸小乘經有破華嚴經等諸大乘經之文耶？華嚴經有破法華、大日經等諸大乘經之文耶？<br>　　答云：阿含、小乘經雖無破諸大乘經之文，華嚴經舉二乘、大乘、一乘，而破二乘、大乘；涅槃經舉諸大乘經，相對涅槃經而破之。密嚴經說：「一切經中王」，無量義經說：「四十餘年，未顯真實」，阿彌陀經說：「相對念佛，諸經是小善根」。此等之例不一。故、又依彼諸經之人師，皆知此義。以此等思之，立一宗者，揚我宗而破諸經，當是無妨歟。<br>　　難之云：華嚴經舉小乘、大乘、一乘，密嚴經說：「一切經中王」，涅槃經舉「是諸大乘」，阿彌陀經說：「相對念佛，諸經是小善根」。然而並無如無量義經之指明四十餘年間大部諸經，稱阿含、方等、般若、華嚴等之名，而說其勝劣之事。僅有涅槃經之「是諸大乘」之文，是雙林最後之經，說「是諸大乘」，故令人思涅槃經似是嫌一切經者。然所舉是諸大乘經，其下列舉諸大乘經，為十二部、修多羅、方等、般若等。無量義經、法華經未載。但無量義經列舉有四十餘年之阿含、方等、般若、華嚴經，然亦未見法華經、涅槃經之勝劣。密嚴經說：「一切經中王」，所舉一切經中，舉華嚴、勝鬘等諸經之中，說密嚴經是一切經中王。故、其中不見法華經等之名。阿彌陀經之小善根，未說時節，不見善根之相貌。誰知小乘經云小善根歟？又、人天之善根云小善根乎？或又觀經、雙觀經所說諸善云小善根乎？猶未聞與念佛相對，稱一代聖教為小善根者。<br>　　又，大日經、六波羅蜜經等諸秘教中，亦無嫌一代之一切經，而讚其經之文。但有無量義經，嫌前四十餘年諸經，僅限法華經一經，嫌已說之四十餘年諸經、今說之無量義經、當說之未來將說之涅槃經，只讚法華經。釋迦如來、過去、現在、未來三世諸佛，出世各各說一切經之佛，皆舉法華經第一。例如上郎、下郎，稱呼不定。在鄉之百姓、僕從等，稱武士為上郎；在京則謂源平等已下為下郎，三家為上郎。又、主若言王，百姓亦是家中之王，地頭、領家亦是村鄉郡國之王，然不是大王。小乘經以無為涅槃之理為王，對小乘之戒定等，智慧是王。諸大乘經是以中道之理為王。又、華嚴經是圓融相即之王，般若經是空理之王，大集經是守護正法之王，藥師經是說藥師如來別願之經中之王，雙觀經是說阿彌陀佛四十八願之經中之王，大日經是說印真言之經中之王，仍非一代一切經之王。法華經是，真諦、俗諦、空假中、印真言、無為之理、十二大願、四十八願等，一切諸經所說所詮法門之大王也。知此是云知教者也。<br>　　而善無畏、金剛智、不空、法藏、澄觀、慈恩、嘉祥、南三、北七、曇鸞、道綽、善導、達摩等，各以其所立依經謂一代第一，悉是不知教者也。但一切人師中，有天台智者大師，是唯一知教之人。曇鸞、道綽等之聖道、淨土、難行、易行、正行、雜行之言，源出於十住毘婆沙論，然強以法華、真言等入於彼本論之難行內，誠為僻事。於論主之心與論之始中終，有不知之失。慈恩將一代聖教納於深密經之三時，是又於本經之三時不攝一切經者，有不知之失。法藏、澄觀等將一代聖教納入五教中，立法華經、華嚴經為圓教，且謂華嚴經勝法華經，實則彼等所依之華嚴經，既未明二乘作佛、久遠實成，卻思有記小久成，謂超越華嚴之法華經劣於彼經，豈可不謂是僻見。三論之嘉祥立二藏等義，又下法華經而以般若經為勝，亦同是僻事。善無畏等說大日經勝法華經，是既不明法華經之心，亦不知大日經者也。<br>　　問云：若此等皆是謗法，則墮惡道乎，如何？<br>　　答云：謗法有上中下雜之謗法。慈恩、嘉祥、澄觀等之謗法，當是上中之謗法，且其自身似已有所覺知，曾書有悔改之文。又、論破他師有二，能破、似破也。雖知彼之教勝，務為辨其是非而破之，是似破。能破者，實是勝經，思其為劣而破之，是為惡能破；又、本是劣者而破之，是為善能破。但、脇尊者金杖之譬，是謂小乘經雖多，同為苦空無常無我之理也。諸人同知此義，雖有十八部、二十部之相互諍論，但祇為門牆之爭，非教理之爭，故共不成謗法。外道之破小乘經，外道之理是常住，小乘經之理是無常、是空，故外道之破小乘經，則成謗法。大乘經之理是中道，小乘經是空，小乘經者破大乘經，是成謗法；大乘經者破小乘經，不為破法。<br>　　諸大乘經中之理，是未開會之理，尚無記小久成；法華經之理，是開會之理，明記小久成。故、諸大乘經者破法華經，則成謗法；法華經者謗諸大乘經，不成謗法。大日經、真言宗是未開會，既無記小久成，是法華經已前者也。若許開會、記小久成，則同於涅槃經耳。但善無畏三藏、金剛智、不空、一行等之性惡法門，一念三千法門，是剽竊天台智者法門歟？若爾，善無畏等之謗法是似破乎，又或雜謗法乎？<br>　　五百羅漢之真因是小乘十二因緣之事，見是以無明行等為緣，入於空理。雖有門牆之爭，不成謗法。攝論之四意趣、大論之四悉檀等，是無著菩薩、龍樹菩薩等滅後論師，以法華經得知一切經之心，用四悉檀、四意趣等，判爾前諸經之意者也。未開會之四意趣、四悉檀、與開會之四意趣、四悉檀等同視之，豈非謗法耶？此等善能知之者，是為知教者也。<br>　　有四句，一曰信而不解，二解而不信，三亦信亦解，四非信非解。<br>　　問云：信而不解者，得為謗法耶？<br>　　答云：法華經云：「以信得入」。涅槃經九云：「聞是經已，悉皆能作，菩提因緣」。<br>　　難之云：涅槃經三十六云：「我於契經中說，有二種人，謗佛法僧。一者不信，瞋恚心故。二者雖信，不解義故。善男子！若人信心，無有智慧，是人則能，增長無明。若有智慧，無有信心，是人則能，增長邪見。善男子！不信之人，瞋恚心故，說言無有、佛法僧寶。信者無慧，顛倒解義，令聞法者，謗佛法僧」。此二人之中，信而不解者，說成謗法如何？<br>　　答云：此信而不解者，涅槃經三十六說是恆河七種眾生之第二者也。此第二者，聞涅槃經「一切眾生，悉有佛性」之說，雖信之而又不信者也。<br>　　問云：如何雖信而又不信乎？<br>　　答云：聞「一切眾生，悉有佛性」之說，雖信之，而心又寄爾前經之一類眾生，云無佛性者也。此信而不信者也。　　問云：證文如何？<br>　　答云：說恆河第二眾生云，經云：「得聞如是、大涅槃經，生於信心，是名為出」，又云：「雖信佛性，是眾生有，不必一切，皆悉有之。是故名為，信不具足」。如此文，口雖信涅槃，心存爾前之義者也。又說此第二之人云：「信者無慧，顛倒解義故」，顛倒解義者，得實經之文，覺權經之義者也。<br>　　問云：信而不解，得道之文如何？<br>　　答云：涅槃經之三十二云：「是菩提因，雖復無量，若說信心，則已攝盡」，九云：「聞是經已，悉皆能作，菩提因緣。法聲光明，入毛孔者，必定當得，阿耨多羅三藐三菩提」。法華經云：「以信得入」。<br>　　問云：解而不信者如何？<br>　　答云：恆河第一者也。<br>　　問云：證文如何？<br>　　答云：涅槃經三十六說第一云：「有人聞是、大涅槃經，如來常住，無有變易，常樂我淨，終不畢竟，入於涅槃，一切眾生，悉有佛性，一闡提人。謗方等經，作五逆罪，犯四重禁，必當得成，菩提之道。須陀洹人、斯陀含人、阿那含人、阿羅漢人、辟支佛等，必當得成，阿耨多羅三藐三菩提。聞是語已，生不信心」。<br>　　問云：此文見「不信」，不見「解而不信」如何？　　答云：第一結文云：「若有智慧，無有信心，是人則能，增長邪見」。"
		},
		{
			"_id": "389",
			"name": "持妙法華問答抄",
			"context":
				"持妙法華問答抄<br><br>弘長三年　四十二歲作　　　　　　<br>　　蓋人身稀得，偶聞佛法。然云、法有深淺，人有高下，修行何法，速得成佛？願聞其道焉。<br>　　答云：家各有長，國各有主。雖皆貴其主，崇其長，然豈果能勝逾國王耶？爰知，大小、權實，雖各家諍論，一代聖教中，是法華獨勝者也。此是頓證菩提之指南針，直至道場之車輪也。<br>　　疑云：人師是得經論之心而作釋者也。若然，則各宗人師，理應面面、各各營構教門，作釋立義，志向於證得菩提才是。何為虛度耶？且謂法華獨勝，得非心窄之言乎？<br>　　答云：若以言法華獨勝為心窄之言，則釋尊宜稱是世上最心窄之人矣！何誤之甚耶。且引一經、一流之釋，以覺其迷。無量義經云：「種種說法。種種說法，以方便力，四十餘年，未顯真實」。聞此文，大莊嚴等八萬人菩薩一同領解「過無量無邊，不可思議，阿僧祇劫，終不得成、無上菩提」。此文之意，若依華嚴、阿含、方等、般若四十餘年之經，縱是如何念佛、修禪，祈願佛道，雖過無量無邊，不可思議，阿僧祇劫，不得成就無上菩提云。不祇如此，方便品云：「世尊法久後，要當說真實」，又說：「唯有一乘法，無二亦無三」，云唯有此經是真實。又、二卷有「唯我一人，能為救護」之教示，說：「但樂受持、大乘經典，乃至不受、餘經一偈」。文意是謂，祇有我一人，堪任救濟守護之事，須發心受持法華經，不可信受他經之一偈。又云：「若人不信、毀謗此經，則斷一切、世間佛種......其人命終，入阿鼻獄」。此文之意，若人不信此經並毀謗此經，則一切世間之佛種，皆歸斷滅，及至其人命終，則必墮入無間地獄也。<br>　　天台承此文而判云：「『將非魔作佛』之詞，正由此文」。唯憑人師之釋，不依佛說，何能名為佛法，言語道斷之謂耳！依此，智證大師釋云：「經無大小，理無偏圓。一切依人，佛說無用」。天台判云：「若深有所以，復與修多羅合者，錄而用之。無文無義，不可信受」，又云：「無文證者，悉是邪謂」云，尊意如何？<br>　　問云：人師之釋，當是如此。然、爾前諸經，亦有說此經第一者，亦有稱諸經之王。若爾，是佛說亦不可用乎矣。如何？<br>　　答云：縱說此經第一或諸經之王，皆是權教，其語不足依憑。對此，佛云：「依了義經不依不了義經」。妙樂大師釋云：「縱有經云諸經之王，不云已今當說最為第一，兼但對帶，其義可知」。此釋之意，縱令有經云諸<br>經之王，若未明說此經與過去已說之經及以後待說之經相較，是最為殊勝之經，須知，此祇是方便之經耳。是以，爾前經之習，不云於今說之經後，又有當說之經。唯法華經乃最後之極說，故言已今當中，此經獨勝。是以，釋云：「唯至法華，說前教意，顯今教意」，來至法華經，如來本意，教化儀式，遂見確定。依此，天台云：「如來成道，四十餘年，未顯真實，法華始顯真實」。此文之意，如來出世四十餘年之間，未顯真實之法，至法華經始顯成佛真實之道。<br>　　問云：已今當中，法華經為勝之事，誠當如此。但有人師云：「四十餘年未顯真實，是為依法華經作佛之聲聞而言之者，若就爾前得益之菩薩言，不應言未顯真實」，此義尊見如何？<br>　　答云：法華經是為二乘，不為菩薩，是以云「未顯真實」之事，但限二乘，此說是德一大師之義，彼乃法相宗之人也。此事，傳教大師破之云：「現在粗食者，作偽章數卷，謗法謗人，何得不墮地獄」？德一大師受責，舌裂為八而亡。若言「未顯真實」是為二乘，頗得於理。其故，如來布教之元旨，原為二乘，一代化儀，三周善巧，併以二乘為正意。是以，此觀之於華嚴經，有地獄眾生猶可成佛，二乘不得作佛之嫌；方等有如高峰之不生蓮，二乘佛種焦焉之謂；般若有五逆罪者作佛，二乘不遂之捨；欲使如斯無助之棄兒，皆得作佛，是乃如來之本意，法華經之規模。<br>　　依此，天台有云：「華嚴、大品不能治之。唯有法華，能令無學，還生善根，得成佛道，所以稱妙。又、闡提有心，猶可作佛；二乘滅智，心不可生。法華能治，復稱為妙」。此文之意，不及詳述。誠知華嚴、方等、大品等之法藥，亦不能治二乘之重病。<br>　　又、三惡道之罪人，爾前經稱之為菩薩而許之，獨不許於二乘。依此，妙樂大師釋之云：「餘趣會實，諸經或有，二乘全無。故合菩薩，對於二乘，從難而說」。不祇此也，二乘作佛，顯一切眾生之成佛，此是天台之判。修羅之渡大海，豈為難事；嬰兒投力士，何為不易。然則，爾前雖說有佛性之種者作佛，未說焦種者作佛，如斯重病，易為其治者，獨唯法華之良藥耳！汝倘思欲作佛，只須倒慢幢，捨忿杖，唯歸一乘。名聞名利，今生之飾，我慢偏執，後生之紲。嗚呼！可恥、可恥！可畏、可畏！<br>　　問云：以一察萬，稍聞法華之所謂，頓覺耳目一新。但於法華經須是如何意得，而速達菩提之岸耶？傳聞一念三千之大空，慧日無翳，一心三觀之廣池，智水不濁，必得如是之人，方堪修行之機。然、南都修學既未刺股，瑜伽唯識晦焉；北嶺學文未曾過目，止觀玄義迷矣。於天台法相兩宗如蒙甕向壁，懵然無知，是以，既失法華之機，將如之何？<br>　　答云：唯利智精進以觀法修行，云方為法華之機，妨無智之人，是當世學者之所行。此還是愚癡邪見之至者也！須知，既是一切眾生皆成佛道之教，上根上機，務其觀念觀法可矣。下根下機，唯是信心緊要也。是以，經有云：「淨心信敬，不生疑惑者，不墮地獄、餓鬼、畜生，生十方佛前」。總之，須由信而期次生於佛前。譬如高岸下有人不能登，岸上有人投繩云：「攀此繩我可曳之上岸」，然彼疑岸上之人無力，繩弱，畏而縮手，如何能得上岸？若信其言，伸手取繩，是即登岸矣。「唯我一人，能為救護」，疑此佛力，對「以信得入」之法華經教之繩，不敢攀執，不奉唱「決定無有疑」之妙法，是力所不及，登菩提之岸難矣！不信者墮在泥梨之根元在此。是以，經說：「生疑不信者，則當墮惡道」。<br>　　受難受之人身，值難值之佛法，豈可虛度乎！同為取信，須於大小權實之中，致信諸佛出世之本意，眾生成佛直道之一乘才是。所持之經勝於諸經，能持之人亦勝於諸人。爰有經云：「有能受持，是經典者......於一切眾生中，亦為第一」，大聖之金言，不可疑也。然、人於此理，不知不見，名聞、狐疑、偏執是墮獄之基耳！茲願者持經，名流十方佛陀之願海，譽施三世菩薩之慈天。然、奉持法華經之人，是以天龍、八部、諸大菩薩作我眷屬者也。不僅如此，且因身之肉團，備果滿之佛眼；有為之凡身，著無為之聖衣，故無懼三途，不憚八難。登七方便之山頂，拂九法界之雲，無垢地之園花開，法性之空月明。既有「是人於佛道，決定無有疑」之文可信，「唯我一人，能為救護」之佛說無疑。<br>　　一念信解之功德，超越五波羅蜜之修行；五十展轉之隨喜，勝過八十年之布施。頓證菩提之教，秀越群典；顯本遠壽之說，永絕諸乘。爰有八歲龍女，自大海來，剎那現經力；本化之上行，自大地涌出，顯佛壽久遠，是言語道斷之經王，心行所滅之妙法也。<br>　　而忽略此理，等視餘經，乃謗法之至，大罪之極，無可取譬！雖佛之神變，不能盡說；菩薩之智力，豈可推量。是以，譬喻品云：「若說其罪，窮劫不盡」。文意謂，一度背離法華經，是人之罪，雖至劫盡猶難說畢。故不逢三世諸佛之化導，見棄於恆沙如來之法門，冥益其冥，阿鼻大城之苦患如何得免？長劫之悲，有心之人，能不畏乎！<br>　　爰有經云：「見有讀誦、書持經者，輕賤憎嫉，而懷結恨......其人命終，入阿鼻獄」。文意是謂，見得有人讀誦，持信法華經，而加以輕忽、賤視、憎惡、嫉妒，終至懷恨，其人壽命終結時，必入阿鼻大城云。大聖之金言，誰能不畏耶？「正直捨方便」之明文，豈可致疑乎！然而人皆背經文，世悉迷法理，汝、何為順隨惡友之教？是以，「信受邪師之法，名為飲毒」者，天台之釋如此。汝其慎之、慎之！　<br>　　熟見世間，雖言法貴，然於持法之人，萬人憎之。汝、非深迷於法之源者乎！何以故？一切草木出生於地，以是思之，一切佛法，亦是必由人弘之。是以，天台有釋云：「佛世猶以人顯法，末代何云法貴而人賤耶」取意？所持之法，若是第一，所持之人，亦必是第一。然則，毀其人，是亦毀其法矣！賤其子，即賤其親也。爰知，當世之人，言與心，全然不合，如以孝經打其親，冥冥照覽，是不以為恥者耶？地獄之苦，可畏、可畏！慎之、慎之！<br>　　望上根不可卑下，不棄下根是本懷；望下根不可憍慢，上根亦有漏，不盡心故。<br>　　夫懷念故里，奈道阻無緣，通往之心遂亦疏乎？慕戀彼人，無憑無契，待子之思徒付等閑耳！遠勝彼之月卿雲閣，靈山淨土易往焉而猶未行，「我即是父」和祥之容，應拜見者猶未往謁，此誠非長令人拭淚抑胸之歎耶！薄暮行雲之色，黎明曉月之光，共催情思。藉事感時，春花朝雪，風起雲湧，豈容有一夕遂忘後世之心乎？出息不待入息，無論時節，須勿忘「每自作是念」之悲願；不拘月日，不可不持「無一不成佛」之經文！<br>　　昨日成今日，去年之成今年，所期之餘命無幾矣。總是計已過之日月，而知累積之歲數，至今而後，雖一日片時，誰又得知是能確保餘命者耶？知如今已是臨終，執著我慢偏執、名聞利養，不唱妙法，是志劣無下者矣。雖是皆成佛道之法，於此等人，又可奈何？無情之人，衣袖焉得沾有月色乎？<br>　　此命祇在一念，佛說一念隨喜之功德。若是云有二念、三念之可期，平等大慧之本誓、頓教一乘皆成佛之法，不可說矣。流布之時，及於末世、法滅，其機也，兼納五逆、謗法。故須依頓證菩提之心，勿委身於狐疑執著之邪見。　　生涯無幾，不過一夜之宿，忘卻此事，能得名利幾何？縱得些許，猶同夢中榮景，無可珍樂。一切但委運於先世之業因矣。欲悟世間之無常者，遮眼塞耳矣。是已化雲作雨乎？昔人但得聞其名。又如露消煙散乎？今友亦復不得見。我亦是幾何，思如三笠之雲可耳。春花隨風，秋楓染雨，是皆無常世間之相，故、法華經勸云：「世皆不牢固，如水沫泡焰」。而「以何令眾生，得入無上道」之佛心深處，無論順緣、逆緣，一概救濟之言，既是本懷，雖暫持之者，亦合本意。又若合本意，則是報佛恩矣。悲母深重之經文，心倘得安，則「唯我一人」之苦，得獲稍息乎？此非僅釋迦一佛之悅，既亦是諸佛出世之本懷，十方三世諸佛亦當同悅。既說「我即歡喜，諸佛亦然」，非祇佛悅，神亦當隨喜者矣。傳教大師為此講時，八幡大菩薩布施紫袈裟；空也上人讀此時，松尾大明神為其擋寒風。<br>　　故為「七難即滅，七福即生」禱者，亦以此經為第一，得見「現世安穩」也。他國侵逼之難、自界叛逆之難，其祈禱亦無過於此妙典。「令百由旬內，無諸衰患」，所說者此也。<br>　　然、當世之祈禱適見顛倒。所行是先代流布之權教，而非末代流布最上真實之秘法，譬如用去年之曆，以鴉作鵜。此是偏貴權教邪師，未值實教明師之故。惜哉！文王、武王不識卞和璞玉，欲獻無處。嬉乎！釋尊出世之髻中明珠，此度我身得之。十方諸佛之證誠，不可忽之。更者既知「一切世間，多怨難信」，何可留一分之疑心，不力作「決定無有疑」之佛耶？<br>　　過去遠遠之苦，徒然忍受度過，何為不稍植不變常住之妙因耶？未來永世之樂雖稍堪娛心，不得貪圖電光朝露之名利也。「三界無安，猶如火宅」是如來之教，「所以諸法，如幻如化」是菩薩之言。不為寂光之都，到處皆苦；離本覺之棲，何事可樂？所願唯持「現世安穩，後生善處」之妙法，方是今生之名聞、後世之指引。須是一心唱誦南無妙法蓮華經，我既唱之，亦勸他人，唯此可作今生人界之懷思。南無妙法蓮華經、南無妙法蓮華經。<br>　　　　　　　　　　　　　　　　　　　　　日　　蓮　花押"
		},
		{
			"_id": "390",
			"name": "宣旨放逐念佛者事",
			"context":
				"宣旨放逐念佛者事<br>（念佛者追放宣旨事）　<br>正元元年　三十八歲作<br>　　夫佛法流布之時，天下靜謐；神明仰崇之域，國土豐饒。依之，由月氏而及日本，自君王以至人民，此義無改者也。昔、後鳥羽院御宇，有源空法師者，欺道俗故，興專修而破顯密之教理；誑男女故，構邪義而滅佛神之威光。常誘四眾云：「淨土三部之外，可棄置眾經；稱名一行之外，可廢退餘行。更何論於神祇冥道之恭敬哉，更何況於孝養報恩之善行哉！不信之者，是疑於彌陀之本願者也」。此故，頑愚之類，輕慢甚深之妙典；無智之族，蔑侮神明之威德。其中更有言：「止觀遮那之學者，是不欲出離之癡人；三論法相研求者，是杜塞菩提之誑人」。<br>　　依之，佛法日衰，迷執月增。其間，南都北嶺之明德，奏聞經達天聽，源空難脫其咎，宣旨逐出遠放。其後門徒中猶有不憚敕命，益興專修者，乃至超過先代。違敕之至，罪不勝責，故停廢專修，處分源空門徒之綸言頻下。又、關東亦頒禁令，副於敕宣而出。門徒失其依附，或流浪山林，或逃隱遠方。自爾，城鄉皆拋稱名，男女同歸正說。然近來又見不識先規，不崇佛神之類，再圖專修之行，益增邪惡之甚矣。　　日蓮不肖，為思天下安寧，欲致佛法繁昌，決意宣說先賢之語，俾遂停廢稱名之行。爰添書愚懷之勘文，冀倒邪人之慢幢。勘注文繁，為便判讀，但擷取要點，諸餘省略，列舉五篇，委細在廣本。<br><br>　　奏狀篇 取要詮注詳在廣本　　　<br>　　南都奏狀<br>一、謗人謗法事<br>　　右源空於顯密諸宗，輕之如土如砂；於智行高位，蔑之如蟻如螻。常自讚曰：「廣能見知一代聖教者，我也。解了八宗精微者，我也。我捨諸行，況於餘人乎」！愚癡道俗，仰之如佛。弟子之偏執，遠超過其師；檀那之邪見，益倍於本說。一天四海，漸為瀰漫。聞此奇特，豈可不驚。其中尤為怪異者，竟稱法華之修行，為彼專修之讎敵，或云讀此經者皆墮地獄，或稱修其行者永不脫生死，或僅許佛道之結緣，或皆妨淨土之正因云。此故，本誦八軸十軸之文，積千部萬部之功者，永為廢退，而悔前非。所捨本行之宿習實深，而所冀之念佛薰習未積，中途仰天歎息者多矣。此外，般若、華嚴之歸依，真言、止觀之結緣，十之八九皆棄置矣 略之。<br>二、蔑侮靈神事<br>　　右我朝本是神國，百王承彼苗裔，四海仰其加護。而專修之輩，不別神明，不論權化、實類，不畏宗廟、祖社，而稱「若為崇神，將墮魔境」。　　於實類之鬼神，且置不論，至於權化之垂迹，既是大聖，上代高僧，皆為歸伏。行教和尚，參宇佐宮，釋迦三尊之影，輝顯如月。仲算大德，詣熊野山，飛瀑千仞，如卷水簾。大凡行基、護命、增利、聖寶、空海、最澄、圓珍，皆於神社，感有靈異。此等是不及源空之人耶，或為墮在魔界者歟？<br>　　山門奏狀<br>一、一向專修之黨類，背向神明為不當事<br>　　右我朝乃神國也。敬神道為國之務。謹尋百神之本，無非諸佛之迹。所謂伊勢大神宮、八幡、加茂、日吉、春日等，皆是釋迦、藥師、彌陀、觀音等之示現，各卜宿習之地，專調有緣之儀。乃至隨其內證，資彼法施。念誦讀經，依神異事。舉世致信，眾人被益。而今專修之徒，寄事於念佛，永不敬神明。既失國禮，且有無神之咎。當知，威武神祇，定是已作降伏之回眸而睨之矣 略之！<br>二、一向專修和漢之例不快事<br>　　右按慈覺大師入唐巡禮記云：「唐武宗皇帝，會昌元年，敕令章敬寺鏡霜法師，於諸寺傳彌陀念佛之教。每寺三日，巡輪不絕。同二年，回鶻國軍兵等侵唐界。同三年，河北節度使忽起亂。其後，大蕃國更拒命，回鶻國重奪地。兵亂同秦項，災火起於邑里。何況武宗大破佛法，多滅寺塔。不能撥亂，遂以有事」已上取意。是則由於恣信淨土一門，不仰護國諸經之故。而自吾朝一向弘通專修以來，國益衰微，俗多艱難 已上略之。<br>　　又云，以音之哀樂，而知國之盛衰。詩序云：「治世之音安以樂，其政和。亂世之音怨以怒，其政乖。亡國之音哀以思，其民困」。聞近代念佛之曲，背理世撫民之音，已成哀慟響，是可亡國之音矣 此其四。已上奏狀。<br>　　山門奏狀，要詮如此。<br>　　又，大和莊法印俊範、寶地法師法印宗源、同坊永尊豎者 後為僧都並題者等，為對治源空門徒，分別有詳述，其文在廣本。又，諸宗之碩德，多有著文，論破選擇集，對治專修，其書俱在。<br>　　宣旨篇<br>　　依南都北嶺之訴狀，對治專修，可流放行者之由，多度宣旨中，今擇要載之，餘多省略。詳在廣本。<br>　　永尊豎者狀云：「彈選擇等上奏後，於比叡山披露，人皆贊賞，而於顯選擇示其厭棄。法然上人之墓塚，著由感神院之廝役破毀完畢。其後經奏聞蒙得裁許。七月上旬，法勝寺行八講之際，自山門通達南都云：『清水寺、祇園一帶，為南都山門末寺所在，專修之輩，潛身於草庵，悉令予以摧破，其人報請使廳捕縛。以此禮讚之聲，黑衣之色，京洛都為制止。主犯三人已定流罪，走脫未到案，山門今追訴中』。<br>　　此十一日之僉議云：『法然法師所造選擇，是謗法之書，不可留存天下。是以，各地各所，其所持之書，並印板，概由大講堂沒收，為報三世佛恩，須予燒燬』，已上奏畢。近將再奉頒旨歟。恐恐。　　嘉祿三年十月十五日」。<br>　　專修念佛之主犯成覺法師，逃經讚岐之大手島云云。實否不明。須為嚴查，此山門諸人所望。殿下意向示可。特為通達。<br>　　嘉祿三年十月二十日　　　　　　　　　　參議　範輔　印<br>　　　修理權亮大人　　　　　　　　　　　　　　　　　　　　　　　　　　　<br>　　呈覆關東宣旨<br>　　隆寬律師事，右大辨宰相家來書敬悉。本案律師於前七月頃，下行回在鎌倉附近，依京都禁制念佛之令，前已予追放，現流浪於奧州方面。希早為搜尋，遵旨追遣往對馬島可也。奉鎌倉大人示，以此旨奉告。特為通達。<br>　　嘉祿三年十月十五日　　　　　　　　　　　　武藏守　印<br>　　　　　　　　　　　　　　　　　　　　　　　相模守　印<br>　　　掃部助大人<br>　　　修理亮大人<br>　　專修念佛事，停廢之令，一再宣示，猶私自興行。此非公家之所知，祇由於有司之怠慢耳！須遵先令，即為禁遏。其上，眾徒之蜂起，宜加制止。遵天皇之意，奉聞如上。信盛頓首恐惶謹言。<br>　　嘉祿三年六月二十九日　　　　　左衛門權佐　信盛　奉上<br>　　　奉陳　　　　　　　　　　　　　　　　　　　　　　　　　　　　　　　<br>　　　天台座主大僧正方丈政所<br>　　　　　　　　　　　　　　　　　　　　　　<br>　　右辨官下知　延曆寺　　　　　　　　<br>　　僧隆寬、幸西、空阿彌陀佛之度牒，速為沒收事。<br>　　權大納言源朝臣雅親，奉宣敕旨：上記隆寬等，罪當流放，希命彼寺沒收度牒。著即知曉，依旨行事，不可違失。<br>　　嘉祿三年七月六日　　　　　　　　左太史　小槻宿禰　印<br>　　　　　　　　　　　　　　　　　　左少辨　藤原朝臣　印<br>　　太政官符<br>　　五畿內諸國司，應即停廢專修念佛之興行，早為捉捕隆寬、幸西、空阿彌陀佛等之徒輩，毋使於居留處所犯法違禁事。<br>　　弘仁聖代之法條具在。左大臣奉宣敕旨：即著五畿七道停廢興行之道，捉捕違犯。諸國司希知曉遵照，符到奉行。　　嘉祿三年七月十七日　　　　　　　　　　　　　修理右宮城使正四品下行右中辨<br>　　　　　　　　　　　　　　　　　　　　　　　　藤原朝臣<br>　　　　　　　　　　　　　　　修理東大寺大佛長官正五品下<br>　　　　　　　　　　　　　　　左大史兼備前權介　　小槻宿禰<br>　　專修念佛之輩，須著停止興行事，已頒令五畿七道，仰共知照。奉綸旨如此，悉望遵行。賴隆誠恐頓首謹言。<br>　　嘉祿三年七月十三日　　　　　　　　　右中辨　賴隆　印<br>　　　奉陳<br>　　　天台座主大僧正方丈政所<br>　　隆寬改遣對馬國事，已奉頒旨，令為轉達。此意須為公告，書狀如上。<br>　　　　　　　　　　　　　　　　　　　　右中辨　賴隆　印<br>　　　中納言律師方丈<br>　　隆寬律師為專修之主犯，前依山門申訴，配流陸奧。而眾徒猶有追訴，爰改流逐於對馬島可也。現時聞在東國附近。即日望予追遣彼島，此旨希知會關東。奉殿下意，奉聞如上。嘉祿三年九月二十六日　　　　　　　　　　　　　　　　　　　　　　參議　印<br>　　　修理權亮大人<br>　　專修念佛事，須命京畿七道永為停止之由，先日奉頒下宣旨。而諸國聞仍有行之者云。須遵守宣旨之狀，予以處分，請命於地頭、守護所等，此為山門之訴。敬請察知。此旨須予貫徹，乃殿下之意。特為通達。<br>　　嘉祿三年十月十日　　　　　　　　　　　　　　參議　印<br>　　　武藏守大人<br>　　院宣篇<br>　　下頒嵯峨院宣<br>　　近時雖經嚴禁破戒不善之輩，猶聞有謀專修念佛之事。而先師法眼存生之時，清涼寺邊即多有止住。繼承其遺位者若是同意彼等，雖於彼寺執務有相承之理，亦不可許之。希會得此旨，早予禁止可也。院宣如此，特為通達。<br>　　建保七年二月四日　　　　　　　　　　　　　按察使　印<br>　　　治部卿律師方丈謹受　院宣一紙<br>　　右、當寺四至之內，破戒不善，專修念佛之輩，當依法予以制止，絕不為其姑息。若寺家之力所不及，當以其事由奉陳。謹受如上。<br>　　建保七年閏二月四日　　　　　　　　　　　權律師　良曉<br>　　左辨官下知　綱所<br>　　須下知諸寺之執務人，糾制專修念佛之輩事。<br>　　右、左大臣奉宣敕，專修念佛之行，是諸宗衰微之基。前建永二年春，以嚴制五條之裁定，已奉為官令施行。而傾邪者進不畏憲章，退無懼佛敕。或佔梵宇，或潛村邑，破戒沙門，結黨道場，偏以私義之偽。濫為佛號之唱，妄作邪音，蕩漾人心，使其放逸。見聞滿座之處，雖現賢善之形，寂寞破窗之夕，何異於流俗之眠。是則非為發心修善，乃企於濫行之奸謀耳。豈可謂是佛陀之元意，僧徒之所行耶？<br>　　宜即命於有司，確為糾禁。若猶有違犯者，一依先令，逕處罪科。不可使修行道心之人濫交違越佛法者。更者，此非故為輕忽彌陀之說教，實為欲全釋氏之佛法經文耳。又、諸寺執務之人，五保監行之輩，聞知而不言者，與同罪不可寬宥。即請察照，依旨行事。<br>　　建保七年閏二月八日　　　　　　　　太史　小槻宿禰印<br>　　　謹受　綱所　　宣旨一通，奉示下知諸寺執務人，糾禁專修念佛事。<br>　　遵右宣旨狀，須告知諸寺之通知，謹受如上。<br>　　建保七年閏二月二十二日行之。<br>　　近年以來，無慚之徒、不法之侶，不守如如之戒行，不畏在在之嚴制，恣意建立念佛之別宗，濫謗眾僧之勤學。加之，內凝妄執，深乖佛意；外引哀音，蕩漾人心。遠近併歸於專修之一行，緇素殆忽於顯密之兩教。佛法衰滅由斯，恣意之奸惡，誠禁之而有餘焉！<br>　　是以，教雅法師、尋之是其本源，將處遠流。其餘同夥殘黨確已停止其行，悉逐其身於京都之外。但或為自行，或為化他，至心專念，如法修行之輩，則不在制限之列。<br>　　天福二年六月晦日　　　　　　　　藤原中納言權辨　奉上<br>　　　天福二年改元文曆。四條院御宇，後堀河院太子，武藏前司居士大人時。<br>　　下知狀篇<br>　　山門命祇園執行之下知狀<br>　　大眾僉議云：「今專修念佛者天下繁昌，是則近年山門之放任所致。彼族是八宗佛法之怨敵，圓頓行者之順魔也。先就往返京都之類，在家稱名所在，依例命廝役勒令停止」。大眾僉議之旨如斯，望速依先例，即著廝役等勒令專修念佛者停止為要。恐恐謹言。　　延應二年五月十四日　　　公文勾當　審賢<br>　　　四條院御宇，武藏前司大人時。<br>　　　謹上　祇園執行法眼方丈<br>　　追申。前夜，大眾僉議先對此類，特為交付廝役責之一事，已知會。茲呈其實名如次：專修念佛之主犯，唯佛、鏡佛、智願、定真、圓真、正阿彌陀佛、名阿彌陀佛、善慧、道辨，是狼藉真如堂之主犯。已上。唐橋油小路，並八條大御堂、六波羅總門對面之堂，已上，是當時行專修念佛之所在。<br>　　延曆寺　別院雲居寺<br>　　速為禁制一向專修之惡行事<br>　　右、近年以來，愚蒙結黨，奸宄會眾，名曰專修，充斥闐閭。心無一分慧解，口吐眾罪惡言，藉一念十聲之悲願，不憚三毒五蓋之重惡。盲瞑之徒，是非莫辨。唯以順情，多信伏愚誨。笑持戒修善之人，號其為雜行；謗鎮國護王之教，稱之為魔業。擯棄諸善，選擇眾惡。罪積山岳，報招泥梨。毒氣深入，禁之不改。偏嗜欲樂，不能自止，猶如蒼蠅之黏唾，何異狂狗之逐雷。恣三寸之舌，拔眾生眼目。養五尺之身，滅諸佛肝心。併只為佛法之怨魔，實可謂緇門妖怪。<br>　　是以，邪師存生之日，長沈淪於罪科。滅後此時，猶刑辱及屍骨。其徒住蓮、安樂，死在荒野；成覺、薩生，刑遭遠流。殆可以此現罰，察其後報歟。方今，當為守護釋尊之遺法，亦為救眾生於塗炭，仰諸國末寺、莊園、神人、寄人等，務必禁制彼之邪法，縱雖片時，不可供彼凶類寄宿。縱雖一言，不可聽受其邪說。若又於山門所轄之內，有專修興行之輩，定處重科，不可寬宥。此依三千眾徒之僉議，通達如上。<br>　　延應二年<br>　　山門申狀<br>　　近有二妖，驚人耳目，所謂達摩邪法、念佛哀音也。<br>　　不屬顯密法門，不為王臣祈請。端拱以蔑世，暗證而輕人。崇小生之淺識，以為見性成佛之人。笑耆年之宿老，擬於螻蟻蚊虻之倫。不作論談，難識才之長短；不為決擇，何識智之賢愚。唯面牆壁，獨謂得道；三衣纏繞，七慢專盛。長拋經卷，附佛法之外道，我國既有出現。妖怪之至，不可不慎！何為強選亡國流浪之僧，以為伽藍傳持之主耶？<br>　　御式目法典有云：「右大將家以後，代代將軍並二品夫人之時之事，一向不可改其規定」。追加狀云：「由嘉祿元年至仁治之判例，正嘉二年二月十日評定，右自今以後，以三代將軍並二品家之判例為準，不可改其規定」。<br>　　念佛停廢之事，宣旨教書之趣、南都北嶺之狀，大體如此。日蓮雖為尪弱，恪遵敕宣及下知之旨，所述者南北明哲之胸懷，若不為棄置此義，綸言德政故即可望歟！抑或將再為仰頒下知乎？稱名念佛之行者雖受賞識，然既是違敕者也。關東之罪責未蒙免許，何得遂其關東近住之圖耶？其中，武藏前司大人之下知，有云：「以三代將軍並二品家之判例為準，不可改其規定」。<br>　　然而，今之念佛者，依於何威勢，竟敢違背宣旨，更輕蔑頒令，再圖稱名念佛之專修，因人而事異者，此之謂耶？何得恣意縱橫去來於都城鄙野乎？<br>　　勘文篇<br>　　宣旨教書放逐念佛者事"
		},
		{
			"_id": "391",
			"name": "木繪二像開眼之事",
			"context":
				"木繪二像開眼之事<br><br>文永元年　四十三歲作<br>　　　　　　　　　　　　　　　　　　　　　　別名：法華骨目肝心　<br>　　佛有三十二相，皆色法也。由最下之千輻輪，終至無見頂相之三十一相，是可見有對色，書之、作之可矣。梵音聲之一相，是不可見無對色，不可書、不可作。<br>　　佛滅後有木畫二像，此是三十一相，缺梵音聲，故非佛，又缺心法。生身之佛與木畫二像相較，其差如天地雲泥。何涅槃之後分，有生身之佛與滅後木畫二像功德齊等之說耶？又、大瓔珞經說，木畫二像劣于生身之佛。<br>　　木畫二像之佛前，若置經，則具足三十二相矣。但若無心，雖具三十二相，必非為佛。人天亦具三十二相故。木繪三十一相前，置五戒經，此佛像與輪王等；若置十善論，則與帝釋等；若置出欲論，則與梵王等，全不是佛。　　又、木繪二像前，若置阿含經，則與聲聞等；若置方等、般若之一時一會之共般若，則與緣覺等；若置華嚴、方等、般若之別圓，則與菩薩等，全不是佛。大日經、金剛頂經、蘇悉地經等之佛眼尊、大日如來之印真言，雖名為佛眼、大日，其義非佛眼、大日也。例華嚴經之佛，雖名佛，非圓佛也。不可徒依其名。<br>　　三十一相之佛前，若奉置法華經，必是純圓之佛也。故、普賢經說法華經之佛云：「佛三種身，從方等生」，此方等不是方等部之方等，云是以法華為方等也。又云：「此大乘經，是諸佛眼，諸佛因是，得具五眼」。<br>　　法華經之文字，是梵音聲之不可見無對色，顯其為可見有對色之形，成顯形二色也。已滅之梵音聲，還顯形成文字而利益眾生。<br>　　人之出聲有二：一是自身雖無此意，為欺誑他人而作聲，此是隨他意之聲；二是依自身之所思顯於聲者，是為隨自意之聲。意為心法，聲為色法。由心顯色，又聞聲而知心，是色法顯心法。色心不二故，又顯其為「而二」，是佛之意顯作法華文字者也。文字一變，還成佛意。是以，讀法華經者，不得思其祇是文字。是即佛意也。<br>　　故、天台釋云：「受請說時，只是說於教意。教意是佛意，佛意即是佛智，佛智至深，是故三止四請，如此艱難。比於餘經，餘經則易」。此釋中之佛意，是指色法而云為心法也。<br>　　定法華經是心法，印之於三十一相木繪之像，則木繪二像是全體生身之佛。云草木成佛者此也。故、天台云：「一色一香，無非中道」。妙樂受此而釋云：「然亦共許，色香中道，無情佛性，惑耳驚心」。華嚴之澄觀，盜天台之一念三千，入之於華嚴，而稱「法華、華嚴俱是一念三千，但華嚴是頓頓，先說之故；法華是漸頓，後說之故。華嚴是根本，先說之故；法華是枝葉等」。自謂頗得其理，我意如山。然、不知一念三千肝心之草木成佛，故為妙樂所嗤。<br>　　今之天台學者等，皆思我得一念三千，然、或以法華同於華嚴，或同於大日經。論其義，不出澄觀之見，同於善無畏、不空。詮而論之，今之木繪二像，若由真言師為其供養，不為實佛而是權佛；亦非權佛，形雖似佛，而意是原本之非情草木；又非原本之非情草木，乃魔也、鬼也。因真言師之邪義，作印、真言而成木繪二像之意也。例以人之思而變作石，如俱留外道與黃夫石。心得於法華之人，不開眼供養木繪二像，如家之無主，盜賊進入；人死，鬼神入其身。今以真言供養日本佛像，是鬼入其中奪人命，此鬼名奪命者；魔入其中而奪人功德，此魔號奪功德者。崇鬼故今生國亡，尊魔故後生墮無間地獄。<br>　　人死魂去，其身鬼神替入，而亡子孫。云餓鬼之食我者此也。智者讚歎法華經以供養遺骨，則死人之身為人身，心為法身，此云生身得忍之法門是也。悟得華嚴、方等、般若之圓之智者，得使死人之骨成生身得忍。涅槃經云：「身雖人身，心同佛心」者此也。生身得忍之現證是純陀也。<br>　　悟得法華之智者，供養死骨，生身即法身，是云即身。追回亡魂，入於死骨，彼魂變成佛意，是成佛也。即身二字是色法，成佛二字是心法，變死人之色心，成無始之妙境、妙智，是則「即身成佛」也。<br>　　故、法華經云：「所謂諸法，如是相死人之身、如是性同心、如是體同色心等」，又云：「深達罪福相，遍照於十方。微妙淨法身，具相三十二」。上二句是生身得忍，下二句是即身成佛。即身成佛之範本是龍女，生身得忍之範本是純陀也。"
		},
		{
			"_id": "392",
			"name": "女人成佛抄",
			"context":
				"女人成佛抄<br><br>文永二年　四十四歲作<br>　　提婆品云：「佛告諸比丘：未來世中......蓮華化生」。此提婆品有二箇諫曉，所謂明達多弘經、釋尊成道，又說文殊通經、龍女作佛。是故此品獨留置於長安宮，而二十七品流布於世，由秦代至梁代七代之間，各王講讀者二十七品經，其後有名滿法師之人，讀知法華經闕此品，其後於長安城中尋出，今成二十八品，而弘之矣。<br>　　此品說淨心信敬之人云：一不墮三惡道；二生十方佛前；三所生之處，常聞此經；四若生人天中，受勝妙樂；五若在佛前，蓮華化生。然一切眾生誤出法性真如之都，迷入妄想顛倒之里以來，身口意三業之所作，善根少而惡業多。是以，經文有「一人一日中，八億四千念，念念中所作，皆是三途業」。我等眾生，輪迴於三界二十五有世界之情景，如鳥之移林，死而生，生而死，如車輪之回轉，無有始終，是死生流轉惡業深重之眾生也。<br>　　爰有心地觀經云：「有情輪迴生六道，猶如車輪無始終，或為父母、為男女，世世生生互有恩」，法華經第二卷云：「三界無安，猶如火宅，眾苦充滿」，涅槃經二十二云：「菩薩摩訶薩，觀諸眾生，為色香味觸因緣故，<br>從昔無數無量劫來，常受苦惱。一一眾生，一劫之中，所積身骨，如王舍城、毘富羅山。所飲乳汁，如四海水。身所出血，多四海水。父母、兄弟、妻子、眷屬，命終哭泣，所出目淚，多四大海。盡地草木，為四寸籌，以數父母，亦不能盡。無量劫已來，或在地獄、畜生、餓鬼，所受行苦，不可稱計，亦一切眾生骸骨耶」。<br>　　如是徒然捨命之骸骨，多于毘富羅山，恩愛傷心之淚多于四大海之水，然為佛法而捨一骨者無之，聽聞一句一偈而不流一滴之淚，是故終為不出三界籠樊，流轉于二十五有世界之眾生。然則，若謂如何得離三界？是須依于佛法修行之功力，袪無明之闇，開法性真如之覺而可乎！若更謂必修行何種佛法，方可出離生死？是但有一乘妙法耳。是以，慧心僧都，籠居加茂七日，祈請出離生死之法，得明神託言云：「釋迦說教留一乘，諸佛成道在妙法。菩薩六度在蓮華，二乘得道在此經」。普賢經云：「此大乘經典，諸佛寶藏。十方三世，諸佛眼目。出生三世，諸如來種」。<br>　　此經以外，成佛不可期，尤其是女人成佛之事，此經以外，全所未許。甚至，爾前諸經更是多加嫌惡。是以，華嚴經云：「女人地獄使，能斷佛種子；外面似菩薩，內心如夜叉」。銀色女經云：「三世諸佛眼，墮落於大地；法界諸女人，永無成佛期」。或又說女人五障三從之罪深。內典明五障，外典教三從。其三從者，少從父母，嫁從夫，老從子，一期之身，總不能隨心。是以，榮啟期歌三樂，其中以不生作女人為一樂。<br>　　天台大師云：「他經但記菩薩，不記二乘......但記男、不記女」，釋謂，餘經全無女人之授記。其上，釋迦、多寶二佛，塔中並坐時，文殊為弘妙法，入海中後，還歸佛前，有寶淨世界多寶佛弟子之智積菩薩，難龍女成佛云：「我見釋迦如來，於無量劫，難行苦行，積功累德，求菩薩道，未曾止息。觀三千大千世界，乃至無有，如芥子許，非是菩薩，捨身命處。為眾生故」。<br>　　所謂智積、文殊再三問答之間，八萬菩薩、萬二千聲聞等，祇是傾耳聽聞，未及一聲之助言。然、智慧第一之舍利弗，於文殊之事未有所難，設多故以難龍女，謂「女人垢穢，非是法器」，以小乘權教之意難之。文殊答稱龍女有無成佛，現證今在佛前可見。不出所言，時八歲龍女，不改其蛇身，逕詣佛前，以價值三千大千世界之如意寶珠奉佛，佛悅其請而取之。此時，智積菩薩、舍利弗，盡袪所疑，女人成佛之路為開。女人成佛，其事例自此而起，委細可讀第五卷之經文。<br>　　傳教大師之秀句云：「能化龍女，無歷劫行；所化眾生，亦無歷劫。能化所化，俱無歷劫；妙法經力，即身成佛」。天台疏云：「智秀執別教為疑，龍女明圓釋疑，身子挾三藏權難，龍女以一實除疑」。海龍王經云：「龍女作佛，國土號光明國，名號無垢證如來」取意。如法華已前諸經，縱云人中天上之女人，亦絕無成佛之思。然、龍女為畜生道之眾生，不改其戒緩之姿，即身成佛，事不思議。以此為始，釋尊之姨母摩訶波闍波提比丘尼等，於勸持品被授記作一切眾生喜見如來；羅羅之母耶輸陀羅女，與眷屬比丘尼，共成具足千萬光相如來；鬼道女人之十羅剎女亦成佛。是可知此經，於女性須特別崇信者矣。<br>　　蓋讀此經一文一句，書一字一點，尚為出離生死、證大菩提之因。是以，結緣於彼字者，尚可自閻魔之廳釋歸；書題六十四字者，送父登於天上。何況阿鼻依正，處極聖之自心，地獄天宮，皆是果地如來也。毘盧身土，不逾下凡之一念；遮那覺體，不出眾生之迷妄。妙文增光靈山淨土，六萬九千文字皆作紫金色。尤以過去聖靈存生之時，信心優異，依今日講經之功力，必受生佛前，登佛果菩提之勝因也。南無妙法蓮華經、南無妙法蓮華經。"
		},
		{
			"_id": "393",
			"name": "聖愚問答抄上",
			"context":
				"聖愚問答抄上<br>聖愚問答抄　上<br>文永二年　四十四歲作　　<br>　　夫受生即不免死之理，由賢王而至卑民，雖是人盡皆知，然以其為大事而感歎者，千萬人中難得一人。迨見無常之現起，畏死難知，悲生短暫，雖然，仍思先死者歸于虛幻，留存者為得。如是者昨日彼業，今日此事，徒然為世間之五慾所惑，白駒過隙，時光瞬逝，屠羊運步，不知死之將近。空繫衣食獄，徒陷名利穴，三途歸舊里，六道任輪迴，有心之人，能不興歎、能不為悲耶？<br>　　嗚呼！老少不定，娑婆舊習。會者必離，浮世常理。不須始為驚訝，然見正嘉之初，罹難早逝者之身後，或遺有幼子，或留下親老，仍值英年而遽赴黃泉，其心中料必悲歟！去者固多悲，留者更何堪！彼楚王之夢神女，情傷一片朝雲；劉郎之迷仙鄉，歸遇七世遺胤。如予者將藉何而止憂？每思古人所劬，如斯山樵，心無所寄，愁不附身，為將古事傳於末代，爰拉雜書之，以供來者。<br>　　悲哉、痛哉！我等自無始已來，醉於無明之酒，輪迴於六道四生，時或嗆咽於焦熱、大焦熱之燄；時或閉封於紅蓮、大紅蓮之冰。時或遭逢餓鬼飢渴之悲，五百生之間，不聞飲食之名。時或為畜生，受殘害之苦，小為大吞，短受長欺，是云殘害之苦。時或為修羅，受鬥諍之苦。時或生為人，受八苦，生、老、病、死、愛別離苦、怨憎會苦、求不得苦、五盛陰苦等是也。時或生於天上，受五衰。如此於三界之間，轉如車輪，父子之中，不覺其親之為親，子之為子。夫婦會遇，亦不識會遇之事。迷等羊目，暗同狼眼。不知我生母之由來，不曉我受生身之死期。<br>　　嗚呼！受生難受之人界，值遇難值之如來聖教，如一眼龜之得遇浮木穴。今度若不能斷生死羈絆，出三界籠樊，何其可悲、何其可悲乎！<br>　　爰有智人來示云：汝之所歎誠是。欲知如此無常之理而發善心者，稀如麟角。不覺此理而發惡心者，多如牛毛。汝欲早離生死，思發菩提心，吾知最為第一之法。汝倘有志，曷說與聞。<br>　　其時，愚人立起於座，合掌云：我日常修學外典，寄情風月，於佛教不識委細，願上人為我開說。<br>　　其時，上人云：汝其傾伶倫之耳、張離朱之目，靜心聆聽，我當為汝說教。夫佛教之多，稱八萬聖教，雖然，其能為諸宗父母者，是唯戒律。此天竺之世親、馬鳴等薩埵，唐土之慧曠、道宣等人之所重也。我朝人皇四十五代、聖武天皇御宇，有鑑真和尚渡來，傳此宗與天台宗之兩宗，建立東大寺戒壇。爾來，傳至今世，崇重年增，尊貴日新。尤其，極樂寺良觀上人，上自一人，下及萬民，仰之生身如來。見彼行儀，實亦稱是。於飯島之津、六浦取關米，修諸國之道；於七道構柵門，通行收費，供作諸河築橋。慈悲齊於如來，德行超逾先賢。汝倘思早離生死，第一之法是持五戒、二百五十戒，深作慈悲，不殺生命，而如良觀上人之修路築橋。汝能持之否？<br>　　愚人更合其掌，答云：誠願奉持，請為我詳說。所謂五戒、二百五十戒之事，我等向所未知，務懇指示委細。<br>　　智人云：汝其下愚之至者矣！五戒、二百五十戒之事，雖孩童亦知之矣。然，姑為汝說之。五戒者，一不殺生戒，二不偷盜戒，三不妄語戒，四不邪淫戒，五不飲酒戒是也。二百五十戒之事，過繁且略之。<br>　　其時，愚人禮拜恭敬云：我自今日起，願深奉持此法。<br>　　爰年來予有知音一人，為隱居某地之居士，慰我愁歎而來訪。始論及往事，渺茫似夢，終則歎去路之闇闇難辨。散鬱暢談後，問予云：人世間，有誰不為後世思者耶？吾兄信持何種佛法，以冀出離而又為亡者後世之悼耶？予答云：一日有某上人來，為我授五戒、二百五十戒，尊貴之思鐫於心肝。如良觀上人，雖我深所不及，險道修路，深河築橋，亦所有意焉。<br>　　其時，居士示云：汝之道心，似貴而實愚。今所談之法是淺劣小乘之法，是故，佛設八種之喻，文殊又宣十七種差別，或取喻於螢火日光，或喻為水精、瑠璃。是以，三國人師，其破折之文甚多。其次，就行者尊重之事言，非因人敬之而法貴。是故，佛乃制定「依法不依人」。我聞所知，上古持律聖者之行儀，言殺，言收，有知淨之語，行雲回雪作死屍之想。而今見律僧之行儀，多蓄布絹、財寶，以利錢、借貸為業，教行既已相違<br>，誰人肯為信受。又修路築橋之事，反遭人怨。於飯島之津、六浦取關米，歎聲四起。諸國七道之柵門，旅人煩累，此事即在眼前，汝未見否？<br>　　愚人作色云：以汝智分，而謗上人、毀其法，無其謂也。是知之而言者耶？愚昧而言者耶？可畏、可畏！<br>　　其時，居士笑云：嗚呼！何其愚哉、何其愚哉！彼宗之僻見，且略為道之。夫教有大小，宗分權實，鹿苑施小之昔，雖是導至化城之門扉，然於鷲峰開顯之席，更無其得益矣。<br>　　其時，愚人茫然問居士云：文證、現證確然是矣。然而究應持何法，而得離生死，速成佛耶？<br>　　居士示之云：我雖在俗之身，深修佛道，自幼多聞人師之語，粗粗翻閱經教，而知為末代如我等無惡不作者，無如念佛往生之教。是以，慧心僧都云：「夫往生極樂之教行，濁世末代之目足也」。法然上人集諸經之要文，弘一向專修之念佛。其中彌陀之本願，崇重超過諸佛。始自無三惡趣之願，終至得三法忍之願，悉皆珍貴之悲願，而第十八願，為我等更為殊勝。又不嫌十惡五逆，不拘一念多念，是以上自一人，下及萬民，多見崇信此宗，異於他宗。又往生之人，不知幾多！<br>　　其時，愚人云：實則恥小慕大、去淺就深者，不僅為佛教之理，亦是世間之法，我願早歸彼宗，請委細為說宗旨。彼佛悲願中，云不嫌五逆十惡，五逆者何事？十惡者云何？<br>　　智人云：五逆者，殺父、殺母、殺阿羅漢、出佛身血、破和合僧是也。十惡者，身業三，口業四，意業三。身業三者，殺、盜、淫也。口業四者，妄語、綺語、惡口、兩舌也。意業三者，貪、瞋、癡也。合為十惡云。<br>　　愚人云：我今解矣。自今日起，須是依憑他力往生也。　　爰愚人又云：有殊見興盛之密宗行者，慰我之歎，特為來訪，始則示狂言綺語之理，終則談顯密二宗之法門，問予云：汝修行何佛法？讀誦何經論？予答云：我一日依某居士之教，奉讀淨土三部經，深願信憑西方極樂教主。行者云：佛教有二種，一為顯教，二為密教。顯教之極理，尚不及密教之初門云。聞汝執心之法，是釋迦之顯教。我所持之法，是大日覺王之秘法。誠是有懼於三界之火宅，願往寂光之寶台者，須捨顯教而就密教。<br>　　愚人驚云：我尚未聞顯密二道之事，如何云是顯教，又如何云是密教耶？<br>　　行者云：予是頑愚，未敢稱賢。雖然，今舉一二之文，以開汝之曚昧。顯教是依舍利弗等之請，應身如來所說諸教。密教是為自受法樂，法身大日如來對所化金剛薩埵所說之大日經等三部經。<br>　　愚人云：實以然也。願改前非，而奉附賢教。<br>　　又有如萍漂遊諸州、如蓬輾轉各縣之非人，忽然來至門前，倚柱而立，含笑不語。怪之而問焉，始則默不作聲，強問之後，彼云：月蒼蒼、風茫茫。形狀怪異，言語又不通。尋其根底，是乃當世之禪法也。予見彼人之形貌，聽其言語，問彼佛道之良因時，非人云：修多羅之教是指月之指，教網是受縛於言語之妄事；還歸我心本分之安定法，其名云禪也。<br>　　愚人云：我願欲聞。<br>　　非人云：若汝志誠深，可面壁坐禪，澄爾本心之月。此禪西天有二十八祖，一絲不紊，東土有六祖，傳承分明。汝不識此，而為教網所困，可憐、可憐！是心即佛，即心是佛，此身之外，更有何佛耶？<br>　　愚人聞此語，諦觀諸法，靜思義理云：佛教紛歧，是非難明。宜乎常啼東請，善財南求，藥王燒臂，樂法剝皮。善知識實難值。或談教內，或云教外。欲辨此理，未究淵底而臨法水者，有深淵之懼；見人師，則懷薄冰之思。是以，金言定作「依法不依人」，又有爪上土之譬。若是識得佛法真偽之人，須是尋之為師，求而崇之。<br>　　夫受生人界，喻為天上之線，佛法之聽聞，類於浮木之穴。思及身輕法重，乃攀眾山，長嘆而遍訪諸寺。任足所之，至一巖窟，後有青山峨峨，松風奏出常樂我淨，前有碧水漾漾，岸波響振四德波羅蜜。深谷開花，顯中道實相之色；曠野綻梅，散界如三千之香。可謂言語道斷，心行所滅。其為商山四皓之舊里乎？或古佛經行之遺跡乎？景雲朝立，靈光夕現。嗚呼！不可以心計，不可以辭宣。<br>　　予於此際，沈吟彷徨，徒倚踟躕，忽見此處坐一聖人。拜其行儀，法華讀誦之聲，沁入心肝。隔窗靜窺，正見其研鑽玄義。此時，聖人察知予求法之志，乃溫言詢予：汝何為尋來此深山之巖窟？余答云：輕生重法者也。<br> 聖人問云：其行法如何？<br> 余答云：我本交於俗塵，未辨出離，適值善知識，始聞律，次念佛、真言及禪等法，雖然，猶未辨真偽。<br>　　聖人云：聞汝所言，實以然也。身輕法重，先聖之教，亦予所知。夫上自非想之雲上，下至那落之底，凡受生者能有免于死者耶？故而彼卑俗外典猶云：「朝有紅顏誇世路，夕為白骨朽郊原」。縱得交於宮中，雲鬢艷貌，翻袂回雪，然思其樂也，亦不過夢中之夢耳！山麓蓬下，最終之棲也。玉台錦帳，何益後世之道？小野小町、衣通姬之花容，散於無常之風；樊噲、張良之武藝，不敵獄卒之杖。是以，有心之古人云：「鳥邊山火葬夕煙，送者焉得留幾時」？「滴水露珠歸一落，堪為世中先後例」。先亡後滅之理，不須始為驚之。願之再願者佛道，求而再求者經教也。聞汝所云法門，或小乘、或大乘，位之高下，姑置不論，還當成惡道之業。<br>　　爰愚人驚云：如來一代聖教，總是為利益眾生。始自七處八會之筵，終至跋提河之儀式，無一非釋尊之所說，縱令判有一分勝劣，何能云是惡道之因耶？<br>　　聖人云：如來一代聖教，有權有實，有大有小，又分顯密二道，其別非一。茲示其大略，以覺汝迷。夫三界教主釋尊，十九歲出伽耶城，籠居檀特山，難行苦行，三十成道之時，頓破三惑，無明長夜，於茲放曉。依其本願，原應是宣說一乘妙法蓮華經，以眾生機緣萬差，其機不堪佛乘，遂歷四十餘年，調所被之機緣，至後八年，始說其出世本懷之妙法蓮華經。<br>　　是故，佛年七十二歲，於序分之無量義經，肯定說：「我先道場、菩提樹下，端坐六年，得成阿耨多羅三藐三菩提。以佛眼觀，一切諸法，不可宣說。所以者何？知諸眾生，性欲不同。性欲不同，種種說法。種種說法，以方便力。四十餘年，未顯真實」。此文之意謂，佛年三十，坐於寂滅道場、菩提樹下，以佛眼觀覽一切眾生之心根，知尚不能說原是眾生成佛直道之法華經，是如空舉拳以哄嬰兒者然，以種種方便說法。經文舉出「四十餘年間，未顯真實」之年數，如太陽之出現於青天，滿月懸掛於暗夜，肯定說之。見得此文，同是信心，何為執著佛已明說是虛事之法華已前權教，而還歸本不珍貴之三界故宅耶？<br>　　是以，法華經第一卷方便品云：「正直捨方便，但說無上道」。此文之意是謂，前四十二年諸經，汝所說之念佛、真言、禪、律，須正直將其拋捨。此文已甚明白，更重申誡，於第二卷譬喻品云：「但樂受持、大乘經典，乃至不受、餘經一偈」。此文之意，年數如何，言之實煩。所詮，法華經以外，不可受餘經之一偈。雖八宗之異義，如蘭菊競放，道俗異形，然猶一同謂崇重法華經。是則，彼等對此等之文當如何思之？所云正直捨之，是餘經之一偈亦在所禁。或念佛、或真言、或禪、或律，此非餘經耶？<br>　　今此之妙法蓮華經，是諸佛出世之本意，眾生成佛之直道。是以，釋尊宣付囑，多寶作證明，諸佛舌相及於梵天，宣說「皆是真實」。此經一字亦是諸佛本懷，一點亦為多生之助，一言一語均不虛妄。不用此經之禁者，是斷諸佛之舌，欺賢聖之人也，其罪實至可怖！是以，第二卷云：「若人不信、毀謗此經，則斷一切、世間佛種」。此文之意是謂，若人違背此經之一偈一句，則此人當於殺害過去、現在、未來三世十方諸佛之罪。以經教為鑑，照見當世，不違法華經之人，實所難得。案此道理，不信之人，尚難免於無間，何況念佛祖師法然上人，以法華經與念佛相對而云「拋」之。五千七千之經教，何處有教人拋法華經之文耶？<br>　　三昧發得之行者、仰為生身彌陀佛之善導和尚，立五種雜行，對法華經倡「千中無一」，謂千人持之無一人能得作佛。經文有「若有聞法者，無一不成佛」之言，可見若聞此經，十界依正，皆成佛道。爰有五逆之調達，得天王如來之記；非器五障之龍女，於南方頓覺成道。況復立有蛣蜣之六即，不漏其機。善導之言與法華經文，實有天地雲泥之差，須就何者耶？尤其就道理思之，善導要為諸佛眾經之怨敵，聖僧眾人之仇敵也。若依經文所示，豈得免于無間耶！<br>　　爰愚人作色云：汝以賤身，恣吐莠言。是悟而言之耶？迷而言之耶？是非難辨。不忝而云，善導和尚乃彌陀善逝之應化，或勢至菩薩之化身；法然上人亦然，云是善導之後身。皆是古昔之先達，且行德超邁，智解究極，何指其墮惡道耶？<br>　　聖人云：汝言誠然。予亦仰之而願致信，但佛法不可擅依於人之貴賤。須以經文為先，不可以其身之賤而輕其法。毘摩大國之狐唱「有人樂生惡死，有人樂死惡生」之十二字，帝釋崇之為師。鬼神說「諸行無常」等之十六字，雪山童子貴之。此決非狐與鬼神可貴也，只是重法故耳。是以，我等慈父、教主釋尊於雙林最後之遺言，涅槃經第六教示：「依法不依人」，謂普賢、文殊等之等覺已還大薩埵，雖亦開說法門，然手不持經文者，不可用也。<br>　　天台大師云：「與修多羅合者，錄而用之。無文無義，不可信受」。釋意謂，若經文明在者用之，文證無者須捨之。傳教大師云：「依憑佛說，莫信口傳」，與前釋同意。龍樹菩薩云：「依修多羅白論，不依修多羅黑論」。其意是謂，須棄經中法華已前之權教，而就此經。無論經文、論文，皆云對法華之諸餘經典須捨之，其事分明。然、開元釋教錄所舉五千七千經卷中，毫無嫌惡法華經而教人捨之、乃至拋之者，亦無攝於雜行，云須捨棄之經文。是以，須出示確實之經文，方可救善導、法然于無間之苦也。　　今世念佛之行者、俗男俗女，不僅違背經文，更是有背師教。善導之釋，稱有五種雜行，念佛之人須加以摒棄。法然所著選擇集，釋雜行云：「第一讀誦雜行者，除上舉觀經等往生淨土經已外，於大小乘、顯密諸經受持讀誦，悉名讀誦雜行......第三禮拜雜行者，除上禮拜彌陀已外，於一切諸餘佛菩薩等，及諸世天等，禮拜恭敬，悉名禮拜雜行。第四稱名雜行者，除上稱彌陀名號已外，稱自餘一切佛菩薩等，及諸世天等名號，悉名稱名雜行。第五讚歎供養雜行者，除上彌陀佛已外，於一切諸餘佛菩薩等，及諸世天等，讚歎供養，悉名讚歎供養雜行」。<br>　　此釋之意，第一讀誦雜行，定念佛之道俗男女有可讀之經及不可讀之經。不可讀之經是法華經、仁王經、藥師經、大集經、般若心經、轉女成佛經、北斗壽命經，特別諸人習讀之法華八卷中之觀世音菩薩普門品，若讀此等諸經，雖一句一偈，縱為志於念佛之行者，亦攝於雜行，不得往生。<br>　　予以愚眼見之世間，縱是稱念佛之人，然讀此諸經之人，多是犯與師敵對之七逆罪矣。<br>　　又第三之禮拜雜行，念佛行者除彌陀三尊外，若禮拜上舉諸佛菩薩、諸天善神，是名禮拜雜行，悉所禁之。然、日本是神國也。伊奘諾尊、伊奘冊尊之作此國，天照大神垂迹所在，御裳濯河之流已久，今猶未斷，豈受生此國者得用此邪義耶？又生于普天之下，蒙三光之恩，誠以破日月、星宿之事，尤有所恐。<br>　　又第四稱名雜行，稱念佛之人，有可唱之佛菩薩名，有不可唱之佛菩薩名。可唱之佛菩薩名，是彌陀三尊之名號；不可唱之佛菩薩名號，是釋迦、藥師、大日等諸佛，地藏、普賢、文殊、日月星、二所、三島、熊野、羽黑、天照大神、八幡大菩薩，唱此等之名雖祇一遍之人，縱是念佛十萬遍、百萬遍，依其唱此佛菩薩、日月神等名之過，必墮無間，不得往生。我見世間念佛之人，有唱此等諸佛菩薩、諸天善神之名，是故又是有背師教也。<br> 第五讚歎供養雜行，謂念佛之人，可供養之佛是彌陀三尊，若於其外，對上所舉佛菩薩、諸天善神，供養少許香華者，念佛之功雖貴，亦依此過，而嫌之為攝於雜行。然見世間，詣社壇、奉幣帛，臨堂舍、致禮拜者多矣，此又是背師教也。汝若不審，可見選擇集，其文明白俱在。又、善導和尚之觀念法門經云：「酒肉五辛，誓發願手不捉、口不喫。若違此語，即願身口俱著惡瘡」。此文之意，稱念佛之男女、尼法師，不得飲酒，不得食魚鳥，其外，韭、蒜等之五辛及臭物亦不得食。不能守此之念佛者，今生身出惡瘡，後生必墮無間。然，念佛之男女、尼法師等，不顧此誡，恣意飲酒，食魚鳥肉，非吞劍之譬耶？<br>　　爰愚人云：誠是聞此法門，知念佛法門縱是真實得往生，其行儀修行亦難，況彼之所憑經論，皆是權說，不得往生之事分明。但破真言，則非其謂。夫大日經者，大日覺王之秘法也。自大日如來，一絲不紊，善無畏、不空傳之，弘法大師於日本弘兩界之曼陀羅，尊貴之三十七尊佛菩薩，秘奧之法也。然、顯教極理尚不及密教初門。是以，後唐院 智證釋謂「法華尚所不及，況自餘之教耶」！此事意下如何？<br>　　聖人示云：予始依憑大日，寄望密宗，然見及彼宗之究底，其立義亦是謗法。汝所云高野大師 弘法是嵯峨天皇御宇之人師，應皇帝之宣旨，判釋佛法淺深，造十住心論十卷。此書廣博，更撮其要為三卷，名秘藏寶鑰，始自異生羝羊心，終至秘密莊嚴心，分別為十，立第八法華、第九華嚴、第十真言，法華劣于華嚴，更劣于大日經，遂判為三重之劣，書云：「如此乘乘，自乘得佛名，望後作戲論」。云法華經是狂言綺語，下釋尊為迷于無明之佛。循此建立傳法院之弘法弟子正覺法師書稱：「法華經不堪為大日經拾履，釋迦佛不足為大日如來牧牛」。汝其靜心聞之，一代五千七千之經教、外典三千餘卷，果有云法華經是戲論、三重之劣，甚至劣于華嚴經；釋尊是迷于無明之佛，不足為大日如來牧牛之文乎？縱云有此等文字，亦須善加思辨歟。<br>　　經教由西天渡及東土時，隨譯者之意樂，經論之文不定。後秦羅什三藏見我漢土佛法，多與梵本違異，謂我所譯經如無誤，我死後，身不淨雖可燒，唯舌當不能燒。常如是說法，及死奉燒時，身雖成灰，唯舌獨存，於青蓮華上，放大光明，輝耀奪日，誠瑞事也。是以，彼三藏所譯法華經，廣為傳遍唐土。是故，延曆寺根本大師責難諸宗，稱「譯法華之三藏，有舌不燒之證，汝等依經皆誤」者此也。涅槃經亦云：「我佛法移于他國時，必多有誤」，故經文設有說法華經無益，釋尊猶是迷於無明之佛者，亦須就權教、實教、大乘、小乘、說時之前後、譯者等詳加調查。所謂老子、孔子是九思一言、三思一言，周公旦一食三吐餔、一沐三握髮。外典之淺，猶是如此，況是欲習內典之深義者乎！加以，此義全不見於經論。「毀人謗法，必墮惡道」者，弘法大師之釋也。是必墮地獄而無疑者也。<br>　　愚人聞此，茫然若失，忽然長歎，良久俄言：此大師是內外之明鏡，眾人之導師也。德行卓勝，名聲普聞。或自唐土擲三鈷，越海八萬餘里即至日本。或書心經之旨，蘇生之族塞途。是以此人，斷非凡夫，乃大聖權化之垂迹，何能不致信仰！<br>　　聖人云：予始亦然，但入佛道，究其是非，知佛法邪正決非依靠神通自在，是以如前所示佛有「依法不依人」之訓，彼之阿伽陀仙隻耳納恆河之水十二年，耆兔仙一日中吸盡大海，張階吐霧，欒巴噴雲，然猶未知佛法之是非，不辨因果之道理。異朝之法雲法師，講經勤修之際，須臾間天華下降，然、妙樂大師云：「感應若斯，猶不稱理」，破其不明佛法。<br>　　夫此法華經，嫌已今當之三說，已前之經，以「未顯真實」打破；並時之經，以今說之文質之；已後之經，以當說之文破之。誠為三說中第一之經。第四卷云：「藥王今告汝：我所說諸經，而於此經中，法華最第一」。此文之意，靈山會上有名藥王菩薩之菩薩，佛告之云：「始自華嚴，終至涅槃經，有無量無邊之經，多如恆河沙數，其中，今之法華經最為第一」。然、弘法大師，讀一為三。同卷云：「我為佛道，於無量土，從始至今，廣說諸經，而於其中，此經第一」。此文之意，亦謂釋尊於無量國土，或易名字，或年紀不同，現種種形，於所說諸經中，定此法華經為第一。同第五卷稱「最在其上」，是謂此經高在大日經、金剛頂經等無量之經頂上，而弘法大師謂「最在其下」。釋尊與弘法，法華經與寶鑰，實大相違。是捨釋尊而奉弘法乎？抑捨弘法而奉釋尊耶？又當背經文而隨人師之言，抑捨人師之言而仰佛之金言耶？用捨存乎一心。<br>　　又、第七卷藥王品，舉十喻讚歎法華經。<br>　　第一譬水。江河譬諸經，大海譬法華。而謂大日經為勝，法華經為劣之人，是云大海之水少於小河者也。然今之世人雖知海勝于諸河，但不辨法華經之為第一。第二譬山。眾山譬諸經，須彌山譬法華。須彌山是上下十六萬八千由旬之山，何山能與比肩？謂法華經劣于大日經之人，是云富士山大于須彌山者也。第三譬星月。諸經譬星，法華經譬月，月與星何者為勝耶？乃至其次云：「此經亦復如是。一切如來所說，若菩薩所說，若聲聞所說，諸經法中，最為第一」。說此法華經非祇是釋尊一代之第一，大日及藥師、阿彌陀等諸佛，普賢、文殊等菩薩之一切所說、諸經之中，此法華經第一。是以，若云有勝于此經之經者，要知是外道天魔之說也。<br>　　再者，大日如來，原是久遠實成之教主釋尊，四十二年間，和光同塵以應眾生機根時，三身即一之如來，暫示作毘盧遮那者也。是故，開顯實相時，見為釋迦之應化也。爰、普賢經云：「釋迦牟尼佛，名毘盧遮那，遍一切處。其佛住處，名常寂光」。今法華經所談十界互具、一念三千、三諦即是、四土不二，以及一代聖教骨髓之二乘作佛、久遠實成，祇限于今經。汝所語大日經、金剛頂經等三部秘經有說此等大事耶？是善無畏、不空等，盜取此等大事法門，作為己經之眼目者，是全不見於本經本論之誑惑也。須急急改之。<br>　　夫大日經者，四教含藏，明盡形壽戒等，唐土人師定為天台所立第三時、方等部經之權教也。陋哉、陋哉！汝倘誠有道心，須急改前非。蓋以妙法蓮華經乃是一念攝一代之觀門，三千納十界之依正者也。"
		},
		{
			"_id": "394",
			"name": "聖愚問答抄下",
			"context":
				"聖愚問答抄下<br>聖愚問答抄　下<br><br>　　爰愚人稍和其色而云：經文是明鏡，無庸疑慮。但、法華經雖說是秀拔三說，超乎一代，然猶不及不拘言說，不著經文，惟究我等心本分之禪一法。蓋摒遣萬法、言語所不及者，名為禪法。是以，跋提河邊，沙羅林下，釋尊步出金棺，拈華微笑，以此法門，付囑迦葉已來，天竺二十八祖，一絲不紊；唐土六祖，次第弘通。達摩在西天乃二十八祖之終，在東土乃六祖之始。不失相傳，教網不滯。是故，大梵天王問佛決疑經云：「吾有正法眼藏、涅槃妙心、實相無相、微妙法門，不立文字，教外別傳，付囑摩訶迦葉」。可見佛乃將此禪一法，教外傳之予迦葉。一切修多羅之經教是指月之指，見月之後，指有何用。知得心之本分，禪之一理後，仍須留心於佛之經教耶？是以，古人云：「十二部經，總是閑文字」。依之，披見此宗六祖慧能之壇經，實以然也。言下契會之後，教何用之。此理如何辨之耶？<br>　　聖人示云：汝、且置法門，先辨道理。夫不學一代之大綱，未究十宗之淵底，得為諫國、教人耶！汝所談之禪，我即早究習，見其至極之理，甚是僻誤也。禪有三種，所謂如來禪、教禪及祖師禪是。今示汝所言祖師禪等之一端，聞後當知其旨。<br>　　若言離教傳之，離教則無理，離理則無教。所謂理悉是教、教悉是理之道理，汝不知耶？「拈華微笑，付囑迦葉」者，是教；「不立文字」之四字，即是教，即是文字。此事，和漢兩國早是耳熟能詳，今言似尚以為新聞，茲舉示一二文字，為汝破迷。<br>　　補註十一云：「又復若謂滯於言說者，且娑婆世界將何以為佛事乎？禪徒豈不言說示人乎？無離文字，談解脫義，豈不聞乎」，乃至次下云：「豈達摩西來，直指人心，見性成佛。而華嚴等諸大乘經無此事耶？嗚呼！世人何其愚也！汝等當信佛之所說，諸佛如來，言無虛妄」。此文之意是說，若用經文，則囿于言說，故不用經文，而作教外之修行，則在此娑婆世界，如何作得佛事善根？作得此語之禪人，教人時是可不以言說者耶？再者，若云佛道之解了時，離文字則難示其義。又、達摩自西來，直指人心而云是佛，此等之理，於華嚴、大集、大般若等，法華已前之權大乘經，在在處處亦有談之，而以其為殊勝之事，實無出其下，不值一提者也。<br>　　嗚呼！今世之人，何偏見之甚耶？須信者但唯契合中道實相之理、妙覺果滿之如來誠諦之言耳。又、妙樂大師弘決之一，釋此理云：「世人蔑教尚理觀者，誤哉、誤哉」！此文之意謂，今世之人，以觀心觀法為先，不尋學經教，反而蔑教輕經，實是大誤云。<br>　　再者，當世禪人，迷失自宗。披見續高僧傳之習禪初祖達摩大師傳云：「藉教悟宗」，是謂須習學如來一代聖教之道理，以明法門之旨、各宗教義也。又，達摩弟子、六祖之第二祖慧可傳云：「達摩禪師以四卷楞伽經授慧可云：『我觀漢地，唯有此經。仁者依行，自得度世』」。此文之意是謂，達摩大師自天竺來唐土，以四卷楞伽經，授予慧可云：「我見此國，是經殊勝，汝持以修行，當可成佛也」。此等祖師既是以經文置于前者，若依此而云依經，須善能辨別大乘、小乘耶？權教、實教耶？又或用經，禪宗則有楞伽經、首楞嚴經、金剛般若經等，是皆法華已前之權教、覆藏之說也。但以諸經有「是心即佛，即心是佛」等說理之一二文，迷於其文句，不究大小、權實、顯露覆藏，只立「不二」，不知「而二」，則成「謂己均佛」之大慢。繼彼月氏大慢婆羅門，追隨此支那三階禪師之古風者也。然、大慢生墮無間，三階死化大蛇。可怖、可怖！<br>　　釋尊以三世了達之解了，妙覺果滿之皎潔智月，鑑及未來，於像法決疑經記云：「諸惡比丘，或有修禪，不依經論，自逐己見，以非為是，不能分別，是邪是正，遍向道俗，作如是言：我能知是，我能見是。當知此人，速滅我法」。此文之意是謂，諸惡比丘，信仰於禪，不求經論，邪見為本，不辨法門之是非，而向男女尼法師等云，我知法門，他人不知，此禪當弘。當知，此人是滅我正法者也。依此文而見今世，宛如符契。汝其慎之、汝其畏之！<br>　　前所談天竺有二十八祖，口傳此法門，其證據何出？相傳佛法之人，有謂二十四人，或二十三人，而立二十八祖之事，所出之翻譯何在？全所不見。此付法藏之事，非可私書，如來之記文分明。其付法藏傳云：「復有比丘，名曰師子，於罽賓國，大作佛事。時彼國王，名彌羅掘，邪見熾盛，心無敬信，於罽賓國，毀壞塔寺，殺害眾僧。即以利劍，用斬師子，頸中無血，唯乳流出。相付法人，於是便絕」。此文之意，是佛說我入涅槃後，相傳我法者，有二十四人，其中當於最後弘通之人，云師子比丘。在罽賓國，弘我教法。彼國有王，名檀彌羅王，邪見放逸，不信佛法，不敬眾僧，破毀堂塔，以劍斬諸僧之頸。於斬師子比丘之頸時，頸中無血，只乳流出。斷定是時，佛法相傳斷絕。　　果不出佛言，師子尊者被斬之事，實以爾也，而王之手腕同時斷落。立二十八祖之事，甚為僻見。禪宗之僻見自此興起。今、慧能之壇經立二十八祖，定達摩為高祖時，師子與達摩年紀遙隔，故擅舉禪師三人加入其間，謂其自天竺傳來之付法藏，一絲不紊，以博人崇重。其為僻事，早在漢土廣受質難。補註十一云：「今家承用二十三祖，豈有誤哉！若立二十八祖者，未見所出翻譯也。近來更有刻石鏤版圖狀，七佛二十八祖，各以一偈，傳授相付。嗚呼！假託何其甚歟！識者有力，宜革斯弊」。此是謂，立二十八祖，刻石鏤版而相傳一事，甚以為誤也。知得此事之人，宜力加糾正。謂祖師禪之甚為僻事者，此也。<br>　　前所引大梵天王問佛決疑經之文，以為教外別傳之證據，汝引之，已是自語相違矣。再者，此經說相是權教。又，開元釋教錄、貞元釋教錄，全未見收錄，是錄外之經，且屬權教。故而，世間學者所不用，不足為證據。<br>　　夫今說法華經時，受得利益之人中，有敗種之二乘，是於聽聞迹門之百界千如、一念三千時，佛種萌生。四十二年間被嫌為永不成佛，於各處之集會，祇聞罵詈誹謗之聲，遭受人天眾生之疏遠，多是瀕于飢死之人。來至今經，舍利弗得記莂作華光如來，目連是多摩羅跋栴檀香如來，阿難是山海慧自在通王佛，羅睺羅是蹈七寶華如來，五百羅漢是普明如來，二千聲聞是寶相如來。顯本遠壽之日，微塵數之菩薩增道損生，位鄰大覺。是故，披見天台大師之釋，「他經云菩薩成佛，二乘得道，永無其事。云善人成佛，不明惡人成佛。說男子成佛，女人定作地獄使。云人天成佛，不說畜類作佛。然而今經則說，是等皆能作佛」取意。　　悅哉！雖受生於末代濁世，未如提婆之造五逆、犯三逆，而提婆猶得天王如來之記莂，況我等不犯之身耶！八歲龍女，未改其蛇身，於南方得證妙果，況受生人界之女人耶！祇唯難得者是人身，難值者是正法。汝倘思早日棄邪歸正，轉凡證聖，須是捨彼念佛、真言、禪、律，受持此一乘妙典。若爾，當能拂拭妄染之塵穢，證得清淨之覺體，毋得有疑。<br>　　爰愚人云：今聽聞聖人之教誡，日來之曚昧忽開。可云天真獨朗。是非既已顯然，誰得不信仰耶？但見世上，上自一人，下及萬民，無不深深信受念佛、真言、禪、律，且是受生於此國土，何得違背王命耶！再者，云我親、我祖，無不是信受念佛等之法理，而既往他界者。又、日本上下人數不知幾許，而多為權教權宗者，信此法門之人，尚未聞其名。是以，死後之歸於善處、惡處姑不置論，邪法、正法且慢分別，內典五千七千之多，外典三千餘卷之廣，教人者則是須隨主君之命，須順父母之心最為重要。故、教主釋尊於天竺說孝養報恩之理，孔子於漢土示忠君孝親之道。報師恩者，有捨身割肉之人。知主恩者，有弘演之剖腹、豫讓之吞劍。思親恩者，有丁蘭之刻木、伯瑜之泣杖。儒、外、內，道雖有異，報恩謝德之教無異。是以，主師親所未信之法理，我始信之者，已難免于違背之失歟。然、法門之道理，經文分明，故疑網盡除，若不祈後生，來世必沈苦海。進退維谷，我將何適？<br>　　聖人云：汝識此理，猶作是言，是理所未通耶？意有未及耶？我修學釋尊遺法，肩擔佛法已來，以知恩為重，報恩置前。世有四恩，知之者名人倫，不知者畜生。予思欲助父母之後世、報國家之恩德，故決心捨身命，此非他事，祇唯知恩之意耳。汝其先閉目靜心，以思道理。我知善道，若親若主將趨惡道，將不為之諫耶？又、愚人狂醉服毒，我知之而不為制止耶？正是如此，知得法門道理，識得火、血、刀苦，怎可蒙人之恩而於其將墮惡道不為之悲嘆乎？投身捨命為之諫阻，猶慮未逮，慨歎無已！眼見今世之苦猶是如此多悲，況是悠悠冥途之悲苦，能不為之心痛耶？畏其可畏之後生，慎其須慎之來世。而不論是非，徒隨親命；不辨邪正，盲從主言；在愚癡者似為忠孝，若賢人之意，不忠不孝，無有逾此者矣。<br>　　是故，教主釋尊為轉輪聖王之末裔，師子頰王之孫，淨飯王之嫡子，云將作五天竺之大王，悟及生死無常之理，希願出離解脫之道，具厭世之念。淨飯大王憂之，乃作四季之色，顯於四方，意欲挽留太子。首在東方，采霞縹緲，雁陣北歸，窗梅吐香，徐度玉簾，而嫋嫋花艷，啾啾鳥鳴，顯春之景色。南方，清泉冷冽，川邊花茂，林啼子規，顯夏之風光。西方則楓丹樹綠，交映織錦，荻影蕭蕭，松風陣陣，溪邊螢火光微，樹下蟲聲嘶竭，顯秋之情懷。北方，枯野之色，一片肅煞，汀池冰封，溪流水涸，顯寒冬氣象。<br>　　如此營造，意在撫慰太子，更於四門，各置兵勇五百人守護，而太子年十九，二月八日夜半，召來車匿為從，駕金泥駒，出伽耶城，入檀特山，十二年間，採高山之薪，汲深谷之水，難行苦行，終至三十成道，感得妙果，成三界獨尊之一代教主，救父母而導群生。如此可云不孝之人耶？指佛為不孝之人者，九十五種之外道也。背父母之命，入無為之道，還為父母之導，乃孝之範本，佛是其證據也。<br>　　彼之淨藏、淨眼，其父妙莊嚴王，迷著外道之法，違背佛法，而此二人太子，初背父命，作雲雷音王佛之弟子，終則導父歸善，作沙羅樹王佛，此亦可云不孝之人耶？經文有云：「棄恩入無為，真實報恩者」，是說盡拋今生之恩愛，入於佛法真實之道，乃是真實知恩之人。<br>　　又、主君恩深之事，所知較汝為多，倘汝誠有知恩之志，須是貫徹深諫，強為奏聞，一味隨從主命，乃佞臣之至，不忠之極者也。殷之紂王為惡王，比干為忠臣，見政事違理，因作強諫，是以剖胸喪身。紂王於比干死後，為周所滅。及今比干稱忠臣，而紂王稱惡王。因進諫夏之桀王而遭斬首之龍蓬，史稱忠臣，而桀王為惡王。三度諫主不用，乃交於山林，此昔之教也，何見其非而容默置者耶？古之賢人，遁世交於山林，茲錄其先蹤，聊供汝聞。殷代有太公望隱於皤溪之谷；周代有伯夷、叔齊，籠居首陽山；秦有綺里季，入商洛山；漢有嚴光，居于孤亭；晉之介子綏，隱栖綿上山。此等可云不忠耶？愚哉！汝若存忠，須諫之。若思為孝，須言之。<br>　　前、汝云權教權宗之人多，此宗人少，何為捨多就少之事，未必多者尊而少者卑。賢善人希，愚惡者多。麒麟、鸞鳳，禽獸中之奇秀，然其數甚少。牛羊、烏鴿是畜鳥中之卑拙者也，反見其多。如必多者尊而少者卑，豈不當捨麒麟而取牛羊，逐鸞鳳而迎烏鴿乎？摩尼、金剛，金石之靈異，此寶少出。瓦礫、土石，徒然之物，以其巨多耳！倘依汝言，當盡棄珠玉而用瓦礫乎？蠢哉、蠢哉！<br>　　聖君稀有，千年而一出，賢相五百年一現。摩尼空聞其名，麟鳳誰曾實見？世間及出世間，善者少、惡者多，眼前分明。然則，何為賤其少而貴其多耶？土砂誠多，米穀稀少；木皮充滿，布絹些許。汝須以正理為先，勿得以人之多寡為據也。　　爰愚人避席整袂云：誠聞聖教之理，人身難得，其罕甚於以天上之垂絲，穿海底之針；佛法難聞，更勝於一眼龜之巧遇浮木。今既得生於難得之人界，見聞難值之佛教，倘今生默止，又當於何世得離生死，而證菩提耶？夫一劫受生之骨，高於山，而為佛法也，未見有一骨之捨；多生恩愛之淚，深於海，而為後世也，尚未聞一滴之落。是拙中之拙，愚中之愚者也。此命可捨，此身可毀，願輕生但求入佛道，為父母菩提之助，免愚身墮獄之縛，善望教誨！<br>　　究竟，信仰法華經，其行相如何？五種行中，應先修何行？願聞尊教詳示。<br>　　聖人示云：汝交蘭室之友，成麻畝之性。誠是禿樹非禿，遇春還榮。枯草非枯，入夏彌鮮。若悔前非，入於正理，則遊泳湛寂之潭，優遊無為之宮，無復有疑。夫欲弘通佛法，利益群生，先須能辨教、機、時、國、教法流布之前後。所以者，時有正像末，法有大小乘，修行有攝折。攝受時、行折伏，非矣；折伏時、行攝受，有失。然今世為攝受之時耶、折伏之時耶？必先知之。<br>　　攝受之行，云於此國土是法華一純弘揚，邪法邪師無有一人。此時，交於山林，修觀法，行五種、六種，乃至十種等。折伏之時，則不如是。經教之法義，如蘭菊並立，諸宗競勝爭譽，邪正並肩，大小爭先時，須擱萬事，而責謗法，是為折伏之修行。不識此旨，攝折違途，不能得道，反墮惡道，此是法華涅槃所明定者，天台妙樂之解釋亦至分明，是佛法修行之大事。<br>　　譬如文武兩道，以治天下，有以武為先之時，亦有以文為旨之時。天下無為，國土靜謐之時，當以文為先。東夷、南蠻，西戎、北狄，四境蜂起，野心瀰漫之時，則須以武為先。然但意會文武之為用，而不知時，於萬邦安堵、世間無為之時，著甲冑、擁兵杖，是亦非矣！又、王敵起時，臨戰場而擱武具，徒提筆硯，是亦時不相應。攝受、折伏之法門，亦復如是。<br>　　專弘正法，無邪法、邪師之時，可入深谷，居閑靜，讀誦書寫，或專注於觀念工夫。是如天下靜謐時之用筆硯也。國有權宗、謗法之時，則應擱諸事而責謗法，是如臨戰場時用兵杖也。是故，章安大師於涅槃經疏釋云：「昔時平而法弘，應持戒、勿持杖。今時嶮而法翳，應持杖、勿持戒。今昔俱嶮，應俱持杖。今昔俱平，應俱持戒。取捨得宜，不可一向」。此釋之意分明。<br>　　昔之世樸實，人皆正直，邪法邪義，並無之。是以，嚴其威儀，穩便積行業，不用杖以責人、咎邪法也。<br>　　今世是濁世，人心歪曲，權教謗法既多，正法難弘。此時，讀誦書寫之修行，及觀念、工夫、修練一概無用。只行折伏，若有力，可以強勢破折謗法，亦可以法門呵責邪義。故書稱，取捨得其旨，毋執於一向。見今世，是正法一純弘揚之國耶？抑或是邪法興盛之國耶？須勘之。而淨土宗之法然，對念佛者稱將法華經「捨閉閣拋」，善導則名法華經為雜行，更書稱「千中無一」，謂雖千人信之，無有一人得道者。真言宗之弘法，則書稱法華經劣于華嚴經，較大日經是三重之劣，定為戲論之法。正覺法師云法華經不堪為大日經拾履，判稱釋尊尚不足為大日如來牧牛。禪宗譏法華經為唾沫，是指月之指，貶為教網等。小乘律等稱法華經為邪教，乃天魔之所說。此等豈非謗法耶？責之猶有餘，禁之亦所不足也。<br>　　愚人云：日本六十餘州，雖人不同，法有異，或念佛者、或真言師、或禪、或律，誠無一人非謗法者。雖然，此他人之事，指說又有何用。祇我心中，深深信受，但願不涉他人所誤！　　聖人示云：汝所言實然，我亦曾作如是想。然、經文或說「不惜身命」，或說「寧喪身命」，思此果何為而說者耶？見是不畏他人，一如經文，弘通法理，則於謗法者多之此世，必有三類敵人，危及我命。謂見及彼等違誤佛法，我既不呵責，亦不訴之於國主，則是背教者，不得為佛弟子也。<br>　　涅槃經第三云：「若善比丘，見壞法者，置不呵責、駈遣、舉處，當知是人，佛法中怨。若能駈遣、呵責、舉處，是我弟子，真聲聞也」。此文之意是謂，弘佛正法者，聞見有人惡說經教之義，我既不呵責，或謂我身不及，未訴之于國主，予以對治，則是佛法中之敵也。若如經文，不畏於人，我既責之，且訴諸國主者，是佛弟子，真僧也。<br>　　是以，欲免于「佛法中怨」之責，寧受諸人之憎惡，此命奉獻釋尊、法華經，慈悲一切眾生，而呵責謗法才是。不解此意之人，任其咒罵瞋目耳。汝誠是為後世畏者，須是輕身重法。是以，章安大師云：「寧喪身命，不匿教者。身輕法重，死身弘法」。此文之意，寧可喪失身命，亦不隱匿正法。其故，身輕法重，縱為殺身，亦當弘法。<br>　　悲哉！生者必滅，縱得長壽，終不免於無常。今世但百年上下耳，思之，夢中之夢也。非想天之八萬歲，亦仍歸無常；忉利天之一千年，猶破于退沒之風。況人間、閻浮之習，危甚朝露，弱逾芭蕉，幻過泡沫。如映水之月，有耶非耶？草上之露，零落之身耳。<br>　　若悟得此理，須以後世為第一大事。歡喜佛之末世，有覺德比丘弘揚正法，無量破戒者怨此行者而欲除之，有德國王為守正法而責謗法，命終，遂生於阿閦佛之國，而為彼佛第一弟子。又有崇重大乘而嚴誡五百婆羅門謗法之仙豫國王，得登不退之位。<br>　　美哉！重正法之僧，誡邪惡之侶，其人也，有德如斯！是以，今世行攝受之人，與謗人俱墮惡道，事無可疑。南岳大師之四安樂行云：「若有菩薩，將護惡人，不能治罰......其人命終，與諸惡人，俱墮地獄」。此文之意是謂，若有行佛法之人，不為治罰謗法惡人，祇耽於觀念思惟，不辨邪正權實，詐現慈悲之貌者，必與諸惡人，俱墮惡道之文也。今於真言、念佛、禪、律之謗人，不為糾彈，詐現慈悲之人，將如此文。<br>　　愚人于茲，暗定其意而顯於言，曰：諫君治家是先賢之教，古文明白。外典如此，內典亦不違是。見惡不誡，知謗不責，背經文，違祖師，其罪殊重，今後當益勵信心。但修行此經甚是不易，倘有最要，願聞其證。<br>　　聖人示云：今見汝求道之意，鄭重慇懃，所謂諸佛誠諦得道之最要，只唯妙法蓮華經之五字耳。檀王退寶位，龍女改蛇身，只此五字之所致。　　<br> 夫以今經，論受持之多少，是一偈一句；問修行之時刻，乃一念隨喜也。蓋八萬法藏之廣，一部八卷之多，只為說此五字耳。靈山雲上，鷲峰霞中，釋尊結要，付囑地涌之法體，果係何事？亦只在此要法也。天台妙樂之六千帖疏，連珠比美；道邃、行滿之數卷釋記，黃金並價。究其義趣，亦不出此。誠畏生死，欣求涅槃，而運信心，以至渴仰，則遷滅無常，昨日之夢；菩提悟覺，今日之寤。只唯唱奉南無妙法蓮華經，則罪無不滅，福無不至。真實甚深之法門也，是須信受！<br>　　愚人合掌曲膝云：尊言令人銘感，教誨令我心儀。然既是上能兼下之理，故廣納狹，多兼少。而今五字少，經文多；首題狹，八卷廣，是如何而功德齊等耶？<br>　　聖人云：汝愚也。捨少取多之執，高於須彌。輕狹重廣之情，深于溟海。如前於今文之初後所示，未必多者尊而少者卑也。今再為示，以小兼大，以一勝多之事。彼之尼拘類樹，其實僅及芥子之三分之一，然有能隱五百輛車之德，此非以小含大耶？又有如意寶珠，一珠能雨萬寶，無有所闕，此又非以少兼多者耶？世間俗諺有云，一為萬之母，是不知此理者耶？所詮，須究與實相之理是背是合，不可執著於多或少。汝愚至極，今舉一譬。<br>　　夫妙法蓮華經者，一切眾生之佛性也。佛性者，法性也。法性者，菩提也。所謂釋迦、多寶、十方諸佛，上行、無邊行等，普賢、文殊、舍利弗、目連等，大梵天王、釋提桓因、日月、明星、北斗七星、二十八宿、無量諸星，天眾、地類、龍神、八部、人天眾生、閻魔法王，上至非想雲上，下至那落炎底，所有一切眾生具備之佛性，名為妙法蓮華經。是以，一遍唱奉此首題，一切眾生之佛性悉皆喚起，來集於此時，我身法性之法報應三身，同被引而顯出，是名成佛也。例如籠內有鳥鳴時，空中飛鳥，同時來集。見此，籠內之鳥，亦思出焉。<br>　　爰愚人云：首題之功德，妙法之義趣，今得聞其詳細，但此旨趣，確是經文之所載耶，如何？<br>　　聖人云：其理已詳，本不須再尋經文，然今從所請，姑為示之。法華經第八陀羅尼品云：「汝等但能擁護，受持法華名者，福不可量」。此文之意，是佛讚鬼子母神、十羅剎女之立誓守護法華經行者，謂汝等發誓守護信持法華經首題之人，其功德，雖了達三世之佛之智慧猶所不及，佛智原是無所不及，然受持法華題名之功德卻是不可知。法華一部之功德，只攝於妙法等五字之內，一部八卷之經文，二十八品內容各各不同，但首題之五字相同。譬如日本二字之中，六十餘州、二島，一切國、一切郡均包含在內。說飛鳥，則知是翔於空者；說走獸，則知是行於地者。一切名之重要，蓋如是。天台判釋「名詮自性，句詮差別」，及「名者大綱」者，此之謂也。又、名有稱物之德，物有應名之用。法華題名之功德亦如是。<br>　　愚人云：如聖人之言，首題之功德實是莫大，但知與不知而有不同。我攜弓箭、擁兵杖，尚未知佛法之真味，若然，能得甚深功德耶？<br>　　聖人云：圓頓之教理，初後全不二，初位含後位之德，一行無不備一切行之功德。若如汝之所言，必知功德而後植之，則上自等覺，下至名字，不更有所得益。故、今經說「唯佛與佛」者，此故也。譬喻品云：「汝舍利弗，尚於此經，以信得入，況餘聲聞」。文意是謂，大智如舍利弗，於法華經，尚是以信心得入，非其智分之力，況智力不及之其他聲聞乎！<br>　　舍利弗是以來至法華經，因能信受，始削除其永不成佛之名，而作華光如來。嬰兒含乳，不知其味，但自然其身成長。醫師與病者藥，病者雖不知藥之根源，服之而自然病癒。若因不知藥源而不服醫師所與之藥，其<br>病可癒耶？於藥無論有知或無知，服之除病之事則同。既佛號良醫，法譬於良藥，眾生譬為病人，如來一代教法擣簁和合，團成妙法一粒之良藥，無論知與不知，服之者煩惱之病豈有不癒者耶？病者雖不知藥，亦不識病，服之必癒。行者亦然，不知法理，不識煩惱，但唯信受，見思、塵沙、無明三惑之病，同時斷除，即登實報寂光之台，磨顯本有三身之膚，其事無疑。　　是以，傳教大師云：「能化所化，俱無歷劫；妙法經力，即身成佛」。是謂教導法華經法理之師與學習之弟子，藉法華經之力，俱能成佛云。<br>　　天台大師就法華經，造玄義、文句、止觀三十卷之釋，妙樂大師更造釋籤、疏記、輔行三十卷之注，重為詳解，是稱天台六十卷也。玄義建立「名體宗用教」之五重玄，判釋妙法蓮華經五字之功能。釋五重玄中，其宗之釋云：「如提綱維，無目而不動；牽衣一角，無縷而不來」。意謂信奉此妙法蓮華經之一行，功德無不至，善根無不動。譬如網目雖是無量，牽其一之大綱，則無目不動；衣之縷線雖多，提其一角，則所有縷線俱來。其義如此云。是以，文句自「如是我聞」起，至「作禮而去」止，文文句句，設因緣、約教、本迹、觀心四種之釋。次、止觀所立妙解之上，觀不思議境之一念三千，是本覺之立行，本具之理心也。茲不具論。<br>　　悅哉！雖受生於五濁惡世，幸得見聞於一乘之真文。致熙連恆沙之善根者，是值此經而取信者。汝今致一念隨喜之信心，是必證「函蓋相應，感應道交」而無疑者矣！<br>　　愚人低首合掌云：我自今起，受持一實之經王，以三界之獨尊為本師，自今身，至成就佛身，誓願信心，永不退轉。縱五逆之雲厚，誓繼提婆達多之成佛。縱十惡之浪猛，願同王子覆講之結緣。<br>　　聖人云：人心如水之隨器，物性似月之動波。故、汝當座雖云致信，後日必有翻悔，縱魔來、鬼來勿得有騷亂之事。夫天魔憎佛法，外道厭內道。是以，若如「豬揩金山，眾流入海，薪熾於火，風益求羅」而修行，豈不為好事哉！"
		},
		{
			"_id": "395",
			"name": "如說修行抄",
			"context":
				"如說修行抄<br><br>文永十年　五十二歲作　　<br>　　夫以末法流布之時，受生此土，信持此經之人，較如來在世，可見「猶多怨嫉」之難必甚。其故，在世能化之主是佛，弟子又是大菩薩、阿羅漢。人天、四眾、八部、人非人等，經調機調養，而後使聞法華經，尚且「猶多怨嫉」，何況末法今時，雖教機時刻相當，尋其師則凡師，弟子又是鬥諍堅固、白法隱沒、三毒強盛之惡人等也。故遠離善師，親近惡師。而真實之法華經如說修行之行者，其師弟檀那，必有三類敵人。是以，自聽聞此經之日始，須深知「況滅度後」之大難、三類強敵必甚。然我弟子等之中，雖早聽聞，於大小之難來時，今始驚之，摧肝喪膽，信心破失，此不曾早已教示乎？朝夕教以經文「猶多怨嫉，況滅度後、況滅度後」者，正是此事。何可見聞予或被逐，或受創，或兩度蒙咎，流謫遠地，而今始驚之乎？<br>　　問云：如說修行之行者應得「現世安穩」，何故而有三類強敵之盛？<br>　　答云：釋尊為法華經而今度值九橫大難。過去之不輕菩薩，因法華經之故而蒙杖木瓦石；竺道生流放蘇山，法道三藏面烙火印，師子尊者被斬首，天台大師受嫉於南三北七，傳教大師被憎於六宗。此等佛、菩薩、大聖等，是法華經行者而遭大難，若說此等諸人不是如說修行之人，則更將於何處去尋如說修行之人！　　而今世是鬥諍堅固、白法隱沒，更加有惡國、惡王、惡臣、惡民，背陀¢正法，崇重邪法、邪師，國土之中，惡鬼亂入，三災七難盛起。際此時刻，日蓮蒙受佛敕，出生此土，亦時之不祥乎！然、法王宣旨既不容乖背，是祇有任彼經文，而起權實二教之爭，著忍辱之鎧，提妙教之劍，高舉一部八卷之肝心，妙法五字之旗，張未顯真實之弓，射正直捨權之箭，乘大白牛車而喝破權門，攻彼襲此，責念佛、真言、禪、律等之八宗、十宗之敵人。或者避，或者退，或生擒而為我弟子。雖亦或有反攻，或有攻陷，然敵陣勢強，法王一人勢弱，直至於今，戰無稍息。<br>　　「法華折伏，破權門理」既是金言，權教權門之輩，終必不餘一人，盡歸作法王家人。天下萬民，諸乘皆成一佛乘，獨有妙法繁昌之時，萬民一同齊唱南無妙法蓮華經，則風不鳴枝，雨不碎壤。代為羲農之世，消除今生不祥災難，得長生之術，人法共顯不老不死之理。其時也，各各請看！「現世安穩」之證文，是不可得疑者也。<br>　　問云：如說修行之行者，究是何等信心方足當之？<br>　　答云：當今日本國中諸人，同謂如說修行之人者，諸乘既開會為一佛乘，無論何法皆歸於法華經，更無勝劣淺深之事。念佛、持真言、修禪，總之，持唱一切諸經並佛菩薩名者，皆法華經也，如此信者，是云如說修行之人。予云不然！所詮，修行佛法者，不可徒用人言，一切應仰遵佛之金言。我等本師釋迦如來，自初成道之始，雖思欲說法華經，見眾生機根未熟，故四十餘年間，先說權教方便，其後乃說真實之法華經。此經序分之無量義經，分別方便真實，作權實之標示。所謂「以方便力，四十餘年，未顯真實」是也。大莊嚴等八萬大士，深知施權、開權、廢權等之所謂，領解之而明言，法華經已前之歷劫修行等諸經，是「終不得成、無上菩提」。<br>　　然後至正宗之法華經，始說「世尊法久後，要當說真實」，更誡言：「無二亦無三，除佛方便說」、「正直捨方便」、「乃至不受、餘經一偈」。自是已後，「唯有一佛乘」之妙法，乃是使一切眾生得以成佛之大法，法華經以外諸經無一分之得益。然末法今之學者，以為悉是如來說教，當皆可得道，或真言、或念佛、或禪宗、三論、法相、俱舍、成實、律等諸宗諸經，各各自以為是而已。<br>　　如是之人，經斷云：「若人不信、毀謗此經，則斷一切、世間佛種......其人命終，入阿鼻獄」。懸此等之誡為明鏡，信「唯有一乘法」，無稍有違背者，乃佛所首肯如說修行之人。<br>　　難云：若謂如此信諸經諸佛是方便權教，乃法華經也。故祇奉法華一經，如法師品之作五種修行，又如安樂行品而修行者，不得稱為如說修行者乎。如何？<br>　　答云：凡修行佛法者，須知有攝折二門。一切經論，不出此二。而國中諸學者等，雖粗粗修學佛法，然昧於時刻相應之道。四節四季，流轉變化，夏熱、冬寒、春花、秋實。春播種而秋有收，秋播種而春收其者無之矣。極寒之時，厚衣為用；暑夏之際，則非其用矣。涼風為夏之用，於冬何益？佛法亦復如是。<br>　　有小乘流布得益之時，有權大乘流布得益之時，有實教流布得佛果之時。然、正像二千年為小乘、權大乘流布之時。末法之始五百年，是僅為純圓一實之法華經廣宣流布之時。此際鬥諍堅固、白法隱沒，乃權實雜亂之秋。有敵之時，須持刀杖弓箭；無敵之時，弓箭兵杖何用？今時，權教為實教之敵。一乘流布之時，有權教作敵，混淆不清，須由實教責之。此於攝折二門中，云法華經之折伏也。天台云：「法華折伏，破權門理」者，誠有其故哉！<br>　　而攝受之四安樂修行，若于今時行之，得非冬下種子、春求實者歟！雞之用也鳴于曉，宵鳴則成怪物。權實雜亂之時，不責法華經之敵，閉居山林，修行攝受，豈非法華經修行失時之怪物耶！是以，末法今時，誰如經文，作法華經折伏之修行？誰人皆可，但能口不惜聲，示人以諸經無得道、墮地獄之根源，唯法華經乃成佛之法，如此折伏諸宗人法，試看，三類強敵必來無疑！<br>　　我等本師釋迦如來，在世八年折伏，天台大師三十餘年，傳教大師二十餘年。今、日蓮二十餘年之間，折破權理，其間大難不知其數。佛九橫之難，及耶不及，雖不可知，天台、傳教為法華經故所遭大難，恐亦不如日蓮之甚，彼僅惡口怨嫉耳。此則兩度被責，流放遠國，龍口問斬，頭受創等，此外惡罵，弟子等流罪、坐牢，檀那被沒領地、逐出主君之門，是等大難，雖龍樹、天台、傳教，爭可得及？是以，如說修行之法華經行者，須知必有三類強敵之來犯也。<br>　　釋尊入滅後二千餘年之間，如說修行之行者，釋尊、天台、傳教三人之外，入末法，是日蓮及弟子檀那等耳。若說我等不為如說修行者，則釋尊、天台、傳教等三人亦不得為如說修行之人。是則提婆、瞿伽利、善星、弘法、慈覺、智證、善導、法然、良觀法師等可說作法華經行者；而釋尊、天台、傳教、日蓮及弟子檀那等，翻成念佛、真言、禪、律等之行者矣。法華經說作方便權教，念佛等諸經反是法華經，可乎？<br>　　縱有東作西、西作東，大地所生草木同飛天上，天上日月星宿俱落地下之事，亦斷無此理也。哀哉！今之日本國萬民，見日蓮及弟子檀那等受責於三類強敵，值遇大苦，竟悅而笑之，須知「昨日他人事，今宵在我身」。日蓮及弟子檀那，同為霜露之命，待消於日影而已。及至佛果得遂，居住寂光本土自受法樂時，汝等沈淪阿鼻大城之底，嘗受大苦。其時，我等將何其哀憐汝等，而汝等不亦對我如何羨慕乎！<br>　　一生無幾，瞬息即過。再是如何強敵重至，切切不可有退轉之心、畏縮之心！縱是引鋸切頸，稜鉾戮體，縛足錐刺，一息尚存之間，唯唱南無妙法蓮華經、南無妙法蓮華經，直至唱死。釋迦、多寶、十方諸佛，必如靈山會上之所約，須臾之間飛來，手接肩荷，直奔靈山，二聖、二天、十羅剎女左右擁護，諸天善神張天蓋，揭幡為我等守護，妥送寂光寶剎也。何等喜悅、何等喜悅！<br>　　文永十年癸酉五月　　日　　　　　　　　　日　　蓮　印<br>　　　門徒大眾<br>　　此書不可離身，須常取閱。"
		},
		{
			"_id": "396",
			"name": "顯佛未來記",
			"context":
				"顯佛未來記<br><br>文永十年　五十二歲作　　<br>　　　　　　　　　　　　　　　　　　沙門　日　　蓮　勘之<br>　　法華經第七云：「我滅度後，後五百歲中，廣宣流布，於閻浮提，無令斷絕」。余一則歎云：佛滅後既隔二千二百二十餘年，依何罪業，不生於佛在世，不值正法四依、像法中之天台、傳教等乎？一則喜云：何幸生于後五百歲，拜見此真文！在世亦無益，前四味之人，未聞法華經。正像亦無用，南三北七並華嚴、真言等學者不信法華經。天台大師云：「後五百歲，遠沾妙道」，非指廣宣流布之時耶？傳教大師云：「正像稍過已，末法太有近」，是願樂末法之始之言也。若以時代論果報，超過龍樹、天親，亦勝逾天台、傳教矣！<br>　　問云：後五百歲，不限汝一人，何喜悅之甚乎？<br>　　答云：法華經第四云：「如來現在，猶多怨嫉，況滅度後」。天台大師云：「何況未來！理在難化也」。妙樂大師云：「理在難化者，明此理者，意在令知，眾生難化」。智度法師云：「如俗言良藥苦口，此經廢五乘之異執<br>，立一極之玄宗，故斥凡呵聖，排大破小......如此之徒，悉為留難」。傳教大師云：「語代則像終末初，尋地唐東羯西，原人則五濁之生、鬥諍之時。經云：『猶多怨嫉，況滅度後』，此言良有以也」，此傳教大師之文筆似謂其時，其真意實指今時。「正像稍過已，末法太有近」之釋，有心哉！<br>　　經云：「惡魔、魔民、諸天龍、夜叉、鳩槃荼等，得其便也」，其所言「等」者，此經又云：「若夜叉、若羅剎、若餓鬼、若富單那、若吉蔗、若毘陀羅、若犍馱、若烏摩勒伽、若阿跋摩羅、若夜叉吉蔗、若人吉蔗」。如此文所云，是說先生持得四味三教，乃至外道、人天等之法，今生受身為惡魔、諸天、諸人等者，見聞圓實之行者，以至留難之原由。<br>　　疑云：正像二時與末法相對，時與機均以正像為殊勝，何捨其時機，偏指當時耶？　　答云：佛意難測，余未得之。試案一義，以小乘經勘之，正法千年，教行證三者俱備；像法千年，僅有教行而無證；末法僅有教，而行證俱無。以法華經探之，正法千年三事具足者，是於在世與法華經結緣者乎？其後生于正法，以小乘教行為緣，得小乘之證。及至像法，因在世之結緣微薄，故於小乘無能得證，此人以權大乘為緣，生十方淨土。而於末法，大小之益均無，小乘但有教而無行證，大乘僅有教行而無冥顯之證。加之，正像時所立權小二宗，漸漸入於末法，執心益為強盛，以小打大，以權破實，國土殆為謗法者充滿。<br>　　依佛教墮惡道者，多於大地微塵；行正法得佛道者，少於爪上土。當其時，諸天善神，捨離其國，但有邪天、邪鬼等，入住王臣、比丘、比丘尼等之身心，使罵詈、毀辱法華經行者。雖爾，於佛滅後，捨四味、三教等邪執，歸實大乘之法華經，則諸天善神並地涌千界等菩薩，必為法華行者守護。此人，得守護之力，將以本門本尊、妙法蓮華經五字，廣宣流布於閻浮提。例如威音王佛之像法時，不輕菩薩以「我深敬......」等二十四字，於彼土廣宣流布，招來一國杖木等之大難。彼二十四字，此五字，其語雖殊，其意實同。彼、像法之末；此、末法之初，全同。彼不輕菩薩為初隨喜之人，日蓮為名字之凡夫。<br>　　疑云：何以知之，汝為末法之初之法華經行者？<br>　　答云：法華經云：「況滅度後」，又云：「有諸無智人，惡口罵詈等，及加刀杖者」，又云：「數數見擯出」，又云：「一切世間，多怨難信」，又云：「杖木瓦石，而打擲之」，又云：「惡魔、魔民、諸天龍、夜叉、鳩槃荼等，得其便也」。為使信佛語，以此明鏡，照見日本國中之王臣、四眾之面目，捨余以外，更無一人足以當之。論時則為末法之初，事屬一定，故而若無日蓮，佛語成虛妄矣。<br>　　難云：汝、大慢之法師，過大天，超四禪比丘，如何？<br>　　答云：汝、輕蔑日蓮之重罪，又過於提婆達多，超於無垢論師。我言雖似大慢，然實為扶贊佛記，顯證如來實語。雖然，日本國中，除日蓮外，更有誰人得為法華經行者乎？汝謗日蓮，置佛記于虛妄，豈非大惡人乎！<br>　　疑云：汝、相當于如來之未來記。但、五天竺及漢土等有法華經之行者乎，如何？<br>　　答云：四天下之中，絕無二日；四海之內，豈有兩主？<br>　　疑云：汝、何以知之？<br>　　答云：月、西出東照，日、東出西照。佛法亦如是。正像，由西向東；末法，由東往西。妙樂大師云：「豈非中國失法，求之四維」，是天竺無佛法之證文。漢土於高宗皇帝時，北狄領東京，及今一百五十餘年，佛法王法俱盡。漢土大藏之中，一向無小乘經，大乘經亦多喪失，雖日本寂照等攜渡少些，然傳持無人，猶如木石，帶持衣。<br>　　故、遵式云：「始自西傳，猶月之生。今復自東返，猶日之昇」。如此等之釋，可見天竺、漢土之佛法早失，勿待論矣！<br>　　問云：月氏、漢土之無佛法，知之矣！東西北三洲無佛法，何以知之？<br>　　答云：法華經第八云：「於如來滅後，閻浮提內，廣令流布，使不斷絕」，「內」字是見嫌三洲之文。<br>　　問云：佛記既如此，汝之未來記如何？<br>　　答云：順佛記以勘之，既相當「後五百歲」之始。佛法必由東土日本出，其前相，必有天變地夭，超過正像歟。所謂佛生之時、轉法輪之時、入涅槃之時，吉瑞、凶瑞，俱為空前絕後之大瑞。<br>　　佛是聖人之本。見諸經文，佛誕生時，五色光氣遍四方，夜白如晝。佛入滅時，十二白虹亙及南北，大日輪無光如闇夜。其後，正像二千年之間，內外聖人，雖有生滅，無有如此大瑞。而昔由正嘉年間以至今年，或大地震、或大天變，宛如佛陀生滅之時，當知如佛之聖人出世乎！大彗星出，亙于大虛，此應於王臣之何人乎？大地三度傾動振裂，此又應於聖賢之何人乎？當知，此非通途世間之吉凶大瑞，但惟大法興廢之大瑞也。<br>　　天台云：「見雨猛知龍大，見華盛知池深」。妙樂云：「智人知起，蛇自識蛇」。日蓮知此道理已二十一年，日有災、月有難，此兩三年間之事，幾至死罪。此年、此月，難保身命於萬一。世人有疑，委細可問弟子。<br>　　幸哉！一生之內，得消滅無始之謗法。悅哉！得能侍奉未曾見聞之教主釋尊。願、最初導引損我之國主等，向釋尊陳明扶助我之弟子等。向生我之父母等，在其有生之年，進此大善。但、此時，如夢般證得寶塔品之心。<br>　　此經云：「若接須彌，擲置他方，無數佛土，亦未為難......若佛滅後，於惡世中，能說此經，是則為難」。傳教大師云：「淺易深難，釋迦所判；去淺就深，丈夫之心也。天台大師，信順迦，助法華宗，敷揚震旦。叡山一家，相承天台，助法華宗，弘通日本」。安州日蓮，相承三師，助法華宗，流通末法，加一於三，號三國四師。南無妙法蓮華經、南無妙法蓮華經。<br>　　文永十年太歲癸酉閏五月十一日　　桑門　日　　蓮　記之"
		},
		{
			"_id": "397",
			"name": "當體義抄",
			"context":
				"當體義抄<br><br>文永十年　五十二歲作　　　<br>　　　　　　　　　　　　　　　　　　　　　日　　蓮　勘之<br>　　問：妙法蓮華經者，其體如何？<br>　　答云：十界依正即是妙法蓮華經之當體。<br>　　問：若爾，如我等一切眾生，可云妙法之全體否？<br>　　答云：是誠當然。經云：「所謂諸法......本末究竟等」。妙樂大師釋云：「實相必諸法，諸法必十如，十如必十界，十界必身土」。天台云：「十如十界三千諸法，今經正體耳」。南岳大師云：「云何名為妙法蓮華經？答：妙者眾生妙故，法者即是眾生法故」。又、天台釋云：「眾生法妙」。<br>　　問：一切眾生當體，若即是妙法之全體，則地獄以至九界之業因、業果，皆是妙法之體乎？　　答：法性妙理有染淨二法。染法薰成迷，淨法薰成悟；悟即佛界也，迷即眾生也。此迷悟二法雖二，然法性真如一理也。譬如水晶玉，向日輪取火，向月輪取水，玉之體一，隨緣其功不同。真如妙理，亦復如是。雖一妙真如之理，遇惡緣成迷，遇善緣成悟；悟即法性也，迷即無明也。譬如人夢見種種善惡之業，夢覺後思之，是知皆我一心所見之夢。一心是法性真如之一理，夢之善惡，是迷悟之無明法性，如是意得者，則可捨惡迷之無明，以善悟之法性為本也。<br>　　大圓覺修多羅了義經云：「一切諸眾生，無始幻無明，皆從諸如來，圓覺心建立」。天台大師止觀云：「無明癡惑，本是法性；以癡迷故，法性變作無明」。妙樂大師釋云：「理性無體，全依無明，無明無體，全依法性」。所云無明是所斷之迷，法性是所證之理，何云體一之不審，依上述文義，可以意得。大論九十五夢譬，天台一家玉譬，誠堪玩味。<br>　　所謂無明法性體一之證據，法華經云：「是法住法位，世間相常住」，大論云：「明與無明，無異無別，如是知者，是名中道」。但言真如妙理有染淨二法者，證文雖多，要無逾于華嚴經「心佛及眾生，是三無差別」及法華經「諸法實相」之文。南岳大師云：「心體具足染淨二法，而無異相一味平等」。又、明鏡之譬，誠已詳盡；更有大乘止觀之釋，闡述無遺。復有佳釋，如籤六云：「三千在理，同名無明，三千果成，咸稱常樂。三千無改，無明即明，三千並常，俱體俱用」，此釋分明。<br>　　問：一切眾生皆悉妙法蓮華經之當體，如我等愚癡闇鈍之凡夫，亦即妙法當體乎？<br>　　答：當世諸人雖多，然不出二類，即所謂權教之人與實教之人是也。而信仰權教方便之念佛等人，不可稱為妙法蓮華之當體；信仰實教之法華經者，即當體蓮華、真如妙體是也。涅槃經云：「一切眾生信大乘，故名大乘眾生」。南岳大師四安樂行云：「大強精進經云：眾生與如來，同共一法身，清淨妙無比，稱妙法華經」，又云：「修行法華經者，此一心一學，眾果普備。一時具足，非次第入。亦如蓮華，一華眾果，一時具足，是名一乘眾生之義」，又云：「二乘聲聞，及鈍根菩薩，方便道中，次第修學。利根菩薩，正直捨方便，不修次第行。若證法華三昧，眾果悉具足，是名一乘眾生」。<br>　　南岳釋意，次第行三字，當世學者判為別教也。然、此釋之意，是與法華因果具足之道相對，云方便道為次第行，故為爾前之圓、爾前諸大乘經及頓漸大小諸經。其證據是，無量義經云：「次說方等、十二部經、摩訶般若、華嚴海空，宣說菩薩，歷劫修行」。利根菩薩正直捨方便，不修次第行，若證法華經時，眾果悉具足，是名一乘眾生。<br>　　按此等文意，三乘、五乘、七方便、九法界、四味、三教、一切凡聖等，不可名為大乘眾生妙法蓮華之當體。縱雖是佛，權教之佛，猶未躋佛界之名言，權教三身未能免無常故，何況其餘諸界之名言乎！故釋謂末法非人，猶尊貴於正像二千年之國王、大臣者，是此意也。<br>　　南岳釋云：「一切眾生，具足法身藏，與佛一無有異。是故，法華經云：『父母所生，清淨常眼，耳、鼻、舌、身、意，亦復如是』」，又云：「問：佛於何經中，說眼等諸根，名為如來？答云：大強精進經中，眾生與如來，同共一法身，清淨妙無比，稱妙法華經」。雖為他經之文，然法華經文已顯，通得引用之。大強精進經之「同共」二字，習而相傳。同共法華經之信者，為妙經之體；不同共之念佛者等，既背佛性法身如來，故非妙經之體。<br>　　所詮，妙法蓮華之當體，唯是信持法華經之日蓮弟子檀那等，父母所生之肉身也。正直捨方便，唯信法華經，唱南無妙法蓮華經之人，煩惱、業、苦三道，轉為法身、般若、解脫三德；三觀、三諦，顯於一心；其人所住之處，是常寂光土。能居所居、身土、色心、俱體俱用、無作三身之本門壽量當體蓮華之佛者，唯日蓮弟子檀那等之中有之也。是即法華當體，自在神力所顯功能。不可疑之、不可疑之！<br>　　問：天台大師釋妙法蓮華之當體譬喻二義，然則，當體譬喻之蓮華，其狀如何？<br>　　答：譬喻之蓮華，詳可見施開廢之三釋。當體蓮華之釋者，玄義第七云：「蓮華非譬，當體得名。類如劫初，萬物無名，聖人觀理，準則作名」，又云：「今蓮華之稱，非是假喻，乃是法華法門。法華法門清淨，因果微妙，名此法門為蓮華，即是法華三昧當體之名，非譬喻也」，又云：「問：蓮華定是法華三昧之蓮華？定是華草之蓮華？答：定是法蓮華。法蓮華難解，故草華為喻。利根即名解理，不假譬喻，但作法華之解。中下未悟，須譬乃知。以易解之蓮華，喻難解之蓮華，故有三周說法，逗上中下根。約上根是法名，約中下是譬名。三根合論，雙標法譬。如此解者，與誰為諍耶」？<br>　　此釋之意，至理無名，聖人觀理，名付萬物時，有因果俱時、不思議之一法，名為妙法蓮華。此妙法蓮華之一法，具足十界三千諸法，無有闕減。修行之者，佛因佛果同時得之。聖人以此法為師，修行覺道，妙因妙果，俱時感得，故成妙覺果滿之如來。　　故、傳教大師云：「一心妙法蓮華者，因華果台，俱時增長。當體蓮華，三周各各有當體譬喻。總之，一經皆是當體譬喻。別之，有七譬、三平等、十無上法門，皆有當體蓮華。詮此理教，名為妙法蓮華經」。妙樂大師云：「須以七譬，各對蓮華權實之義......何者？蓮華只是為實施權，開權顯實，七譬皆然也」。<br>　　又、劫初有華草，聖人見理，號名蓮華。此華草，因果俱時，似妙法蓮華，故同此華草而名蓮華。水中所生紅蓮華、白蓮華等之蓮華是也。譬喻之蓮華者，此華草之蓮華是也。以此華草，顯難解之妙法蓮華。天台大師釋謂：「妙法難解，假譬易顯」者，此意也。<br>　　問：自劫初以來，何人證得當體之蓮華？<br>　　答：釋尊於五百塵點劫之當初，證得此妙法之當體蓮華，世世番番成道，顯示能證所證之本理。今日又于中天竺摩訶陀國出世，欲顯此蓮華，以非機非時，故於一法之蓮華，分別三種草華，施三乘之權法，擬宜誘引者四十餘年。此間眾生根性萬差，雖施設種種草華，終未施妙法蓮華。故、無量義經云：「我先道場，菩提樹下......四十餘年，未顯真實」。至法華經，捨四味三教之方便權教、小乘、種種草華，說唯一之妙法蓮華，開三華草，顯一妙法蓮華時，由授四味三教之權人以初住之蓮華始，至開近顯遠之蓮華，得二住、三住乃至十住、等覺、妙覺極果之蓮華。<br>　　問：法華經何品何文，明白分說當體譬喻之蓮華？<br>　　答：若約于三周聲聞以論之，方便一品皆是說當體蓮華，譬喻品、化城喻品說譬喻蓮華，但方便品中亦非全無譬喻蓮華，餘品中亦非全無當體蓮華。　　問：若爾，則正說當體蓮華者，究為何文？<br>　　答云：方便品「諸法實相」之文是也。<br>　　問：何以得知此文是云當體蓮華？<br>　　答：天台、妙樂引今文以釋今經之體故。又、傳教大師釋云：「問：法華經以何為體？答：以諸法實相為體」。此釋分明 當世學者秘此釋，不顯其名，然而此文名曰妙法蓮華之義也。<br>　　又言現證，寶塔品之三身是其現證。或如涌出之菩薩、龍女之即身成佛是也。以地涌菩薩為現證者，以經文有「如蓮華在水」之說故也，見為菩薩之當體。以龍女為證據者，因有詣靈鷲山，坐千葉蓮華，大如車輪之說故。又，妙音、觀音之三十三、四身也。是解釋云：「自非證得法華三昧之不思議身自在之業，安能現此三十三身」。或「世間相常住」，此等皆當世學者所指為文證者。然而，日蓮之意在於方便品之文，及神力品「如來一切所有之法」等文。以此文，天台大師引之以釋今經之五重玄，此一文殊當于真正證文。<br>　　問：以上所引文證、現證殊勝，何為執於神力之一文乎？<br>　　答：此一文有深意，故殊為適當。<br>　　問：其深意如何？<br>　　答：此文是說釋尊以結要之五字當體，付囑本眷屬地涌菩薩之故。久遠實成之釋迦如來說：「如我昔所願，今者已滿足，化一切眾生，皆令入佛道」。大願已滿足，為付囑「如來滅後，後五百歲中，廣宣流布」，召地涌菩薩出，結要付囑本門當體蓮華。此文是釋尊出世本懷，道場所得秘法，成就末法我等現當二世當體蓮華之誠證。故于末法今時，除如來使者以外，知當體蓮華之證文而出之者，無有一人。是真實秘文、真實大事、真實尊貴，南無妙法蓮華經、南無妙法蓮華經爾前圓菩薩等云，今經有大眾八萬欲聞具足道者，此也。<br>　　問：當流法門之意，諸宗人來，問當體蓮華之證文時，應舉法華經何文為應乎？<br>　　答：二十八品之始，以妙法蓮華經為題，可舉此文。<br>　　問：何以得知品品題目是云當體蓮華？天台大師釋今經首題時，謂舉蓮華為譬喻，非釋為譬喻蓮華者乎？<br>　　答：題目之蓮華，合說當體、譬喻。天台此釋，係但就譬喻一邊言之者。玄文第一之本迹六譬即是此意，而第七則係就當體一邊釋之者。故，天台以當體、譬喻兩說，釋題目之蓮華，無有失咎。<br>　　問：何以得知題目之蓮華，是當體、譬喻合說？南岳大師釋妙法蓮華經五字時云：「妙者眾生妙故，法者眾生法故，蓮華者是借譬喻」。南岳、天台豈非俱釋為譬喻蓮華乎？<br>　　答：南岳之釋亦如天台之釋。但，當體、譬喻合說一事，經文雖不分明，然依于天親、龍樹之論，南岳、天台既已判釋合說之意。<br>　　所謂法華論云：「妙法蓮華者，有二種義：一者出水義......出泥水，喻諸聲聞，得入如來大眾中坐，如諸菩薩坐蓮華上，聞說如來，無上智慧、清淨境界，得證如來深密藏故。二者華開義，以諸眾生於大乘中，其心怯弱，不能生信，是故開示諸佛如來，淨妙法身，令生信心故」。諸菩薩之「諸」字，謂法華以前大小諸菩薩，來于法華經，得佛蓮華，其事分明見于法華論之文。故知，「菩薩處處得入」者，方便也。天台釋此論文云：「今解論意，若言令眾生見淨妙法身者，此以妙因開發為蓮華也。若言入如來大眾坐蓮華上者，此以妙報國土為蓮華也」。<br>　　又、天台為詳釋當體、譬喻合說時，引證大集經「我今敬禮佛蓮華」之文，及法華論之今文而釋之云：「若依大集行法因果為蓮華，菩薩處上，即是因華；禮佛蓮華，即是果華。若依法華論，以依報國土為蓮華，復由菩薩修蓮華行，報得蓮華國土。當知，依正因果，悉是蓮華之法，何須譬顯！為鈍人不解法性蓮華，故舉世華為譬，亦應何妨」，又云：「若非蓮華，何由遍喻上來諸法，法譬雙辨，故稱妙法蓮華也」。次、龍樹菩薩大論云：「蓮華者，法譬並舉也」。<br>　　傳教大師釋天親、龍樹之二論文云：「論文但名妙法蓮華經有二義，非謂僅蓮華有二義。凡法譬者，相似為好。若不相似，何以解他？是故釋論，法譬並舉。一心妙法蓮華者，因華果台，俱時增長。此義難解，假喻易解，詮此理教，名為妙法蓮華經」。此等論文，釋義分明。文在可見，無有包藏，故極成合說之義。蓋法華經之意，譬喻即法體，法體即譬喻也。故、傳教大師釋云：「今經雖多譬喻，大喻是七喻。此七喻即法體，法體即譬喻，故譬喻之外無法體，法體之外無譬喻。但、法體是法性之理體，譬喻是妙法之事相體。事相即理體，理體即事相，故云法譬一體。是以，論文山家之釋，皆釋蓮華法譬並舉」。釋意分明，故不重述。<br>　　問：如來在世，誰人證得當體之蓮華耶？<br>　　答：四味三教時，三乘、五乘、七方便、九法界，帶權之圓教菩薩及教主，以至法華迹門教主。總言之，除卻本門壽量教主外，即本門當體蓮華之名亦未得聞，更何況證得乎！開三顯一之無上菩提之蓮華，四十餘年尚未顯之，故無量義經說：「終不得成、無上菩提」，明示爾前未說迹門開三顯一之蓮華。何況開近顯遠、本地難思、境智冥合、本有無作之當體蓮華，豈迹化彌勒等之所得知！<br>　　問：何以得知爾前圓教菩薩、迹門圓教菩薩，未證得本門之當體蓮華乎？<br>　　答：爾前圓教菩薩不知迹門蓮華，迹門圓教菩薩不知本門蓮華。天台云：「權教補處，不知迹化眾。迹化眾，不知本化眾」。傳教大師云：「是雖直道，非大直道」，或云：「未知菩提大直道故」，即此意也。<br>　　爾前迹門菩薩，雖有一分斷惑證理之義分，對本門言，仍是當分之斷惑，非跨節之斷惑，是云實未斷惑。然釋謂「菩薩處處得入」者，因嫌二乘，一往而與得入之名耳。故爾前迹門大菩薩，證得佛蓮華者，唯至本門之時；真實之斷惑，唯至聞壽量一品之時。<br>　　天台大師釋涌出品「五十小劫，佛神力故，令諸大眾，謂如半日」之文云：「解者即短而長，見五十小劫。惑者即長而短，謂如半日」。妙樂受之釋云：「菩薩已破無明，稱之為解；大眾仍居賢位，名之為惑」。釋意分明，爾前迹門菩薩是惑者，獨地涌菩薩為解者。然、當世天台宗人中，論本迹之同異時，云其無異，料簡此文，謂解者之中有迹化之眾，是誠大僻見。經文、釋義分明，何妄計為！<br>　　如文，地涌菩薩五十小劫之間稱揚如來，靈山迹化之眾謂如半日，天台釋出解者、惑者，迹化之眾是惑者，故思作半日，是即僻見；地涌菩薩是解者，故見為五十小劫，是即正見。妙樂受此，釋謂破無明之菩薩是解者，未破無明之菩薩為惑者，文意分明。學者有謂雖是迹化菩薩，其中住上之菩薩，是已破無明之菩薩者，此是習以為無得道諸經為有得道之故。<br>　　爾前迹門之當分，雖有妙覺之位，望本門壽量之真佛時，是云惑者、仍居賢位者也。權教三身未能免于無常，仍為夢中之虛佛故耳。爾前及迹化之眾，未至本門時，是云未斷惑者，至彼時，始真入初住。妙樂之釋云：「開迹顯本，皆入初住」。宜與仍居賢位之釋文合觀之。爾前迹化之眾，是惑者、是未破無明之佛菩薩，其事真實、又真實。故知本門壽量之說顯後，靈山一會之眾，悉皆證得當體蓮華。二乘、闡提、定性、女人、惡人等，亦證得本佛蓮華。<br>　　傳教大師釋一大事蓮華云：「法華肝心一大事因緣，是蓮華之所顯。一者一實相也，大者性廣博也，事者法性之事。一究竟事是圓之理教智行，圓之法身、般若、解脫也。一乘、三乘、定性、不定性、內道、外道、阿闡、阿顛，悉皆到一切智地。是一大事開示悟入佛知見，一切成佛」。女人、闡提、定性、二乘等之極惡人，俱于靈山證得當體蓮華。<br>　　問：末法今時，誰人證得當體蓮華？<br>　　答：見當世之相，證得大阿鼻地獄當體之人雖多，證得佛蓮華者未之有也。其故，信仰無得道之權教方便，毀謗法華當體真實之蓮華故也。佛說云：「若人不信、毀謗此經，則斷一切、世間佛種......其人命終，入阿鼻獄」。天台云：「此經徧開六道佛種，若謗此經，義當斷也」。日蓮云：「此經是通十界佛種，若謗此經，義當是斷絕十界佛種。是人決定墮在於無間，何得出期。然、日蓮一門，正直捨權教之邪法、邪師之邪義，而正直信正法、正師之正義，故證得當體蓮華，顯常寂光當體妙理，信本門壽量教主之金言，唱南無妙法蓮華經故也」。<br>　　問：南岳、天台、傳教等大師，雖依法華經，弘通一乘圓宗之教法，如何未唱南無妙法蓮華經？若爾，此大師等可云是未知當體蓮華，或未證得乎？<br>　　答：南岳大師是觀音化身，天台大師是藥王化身。若爾，於靈山聞本門壽量之說法時，雖證得之，但以在生之時，尚非妙法流布之時，故易妙法之名字，號為止觀，而修一念三千、一心三觀。但此等大師等，亦嘗以其自行真實之內證，唱誦南無妙法蓮華經。南岳大師之法華懺法云：「南無妙法蓮華經」。天台大師云：「南無平等大慧一乘妙法蓮華經」，又云：「稽首妙法蓮華經」及「歸命妙法蓮華經」。傳教大師最後臨終之十生願記云：「南無妙法蓮華經」。<br>　　問：文證分明，何如是未弘通乎？<br>　　答：於此有二意，其一時未至故，其二非所付囑故也。蓋妙法五字是末法流布之大白法、地涌千界大士之付囑也。是故，南岳、天台、傳教等，內鑒而讓之于末法導師，乃未弘通。"
		},
		{
			"_id": "398",
			"name": "小乘大乘分別抄",
			"context":
				"小乘大乘分別抄<br>　　　　<br>文永十年　五十二歲作<br>與富木常忍　　　　　<br>　　夫小大不定，一寸之物對一尺之物云小，對五尺之男，六尺七尺之男云為大男。對外道之法，一切大小佛教皆云大乘。「大法東漸」、「通指佛教，以為大法」等之釋是也。佛教中，鹿苑十二年所說，四阿含經等之一切小乘經，相對於諸大乘經，名小乘經。又諸大乘經，於大乘中為劣教者云小乘，如華嚴之大乘經有「其餘樂小法」之文。天台大師釋云：「此云小法，非通指之小乘經，對十地之大法，下十住、十行、十回向之大法為小，名為小法」取意。<br>　　又、法華經第一卷方便品，有「若以小乘化，乃至於一人」之文。天台妙樂非祇云阿含經為小乘，華嚴經之別教、方等般若之通別大乘，亦定為小乘。<br>　　又、玄義第一：「會小歸大，是漸頓泯合」之釋，智證大師判之云：「始華嚴經，終般若經之四教八教、權教諸大乘經，釋為漸頓；泯合云者，會八教合為一大圓教」。<br>　　又、法華經壽量品有「樂於小法，德薄垢重者」之文。天台大師指此經文所云小法，非指小乘經，亦非諸大乘經，而是指不說久遠實成之華嚴經之圓，乃至方等、般若、法華經迹門十四品之圓頓大法，皆名小乘之法。又、華嚴經等諸大乘經教主之法身、報身、毘盧遮那、盧舍那、大日如來等，亦釋云是小佛。此意是涅槃經、大日經等一切大小權實顯密諸經，皆小乘經。八宗之中，非祇俱舍宗、成實宗、律宗云是小乘，華嚴宗、法相宗、三論宗、真言宗等諸大乘宗皆小乘宗，唯天台一宗是實大乘宗也。<br>　　彼等大乘宗所依諸經，絕未道「二乘作佛、久遠實成」之最大法。譬如舉一尺二尺之石者不為大力，舉一丈二丈之石者始云大力。華嚴經之法界圓融四十一位、般若經之混同無二、十八空、乾慧地等之十地、瓔珞經之五十二位、仁王經之五十一位、藥師經之十二大願、雙觀經之四十八願、大日經之真言印契等，此等對小乘經是大法秘法，對法華經之二乘作佛、久遠實成，乃小乘之法也，如以一尺二尺比於一丈二丈。<br>　　又，二乘作佛、久遠實成，是法華經之肝要，雖對諸經為奇，於法華經尚未為奇妙，云一念三千之法門方是奇中之奇、妙中之妙。不僅華嚴大日經等絕無其分，八宗祖師中，真言宗等七宗人師，即其名亦所不知。是天竺大論師之龍樹菩薩、天親菩薩含珠於內，而未書顯於外之法門也。如雨眾三德、米齋六句之盜取先佛之教，華嚴宗之澄觀、真言宗之善無畏等，盜取天台大師一念三千法門，以為其所依經之「心佛及眾生」一文之心，「心實相」一文之神。如是盜取作自宗之規模，反更抑下天台本宗，言是劣於華嚴宗、真言宗之法。此等人師雖非世間竊盜，實為佛法之竊盜，此等善須為之究明。<br>　　又、世間天台宗學者及諸宗之人云：「法華經但有二乘作佛、久遠實成耳」。<br>　　今反詰之云：汝既承認二乘作佛與久遠實成但限於法華經，諸經所無，即此，豈非奇中之奇耶！二乘作佛，既是諸經中之所無，佛弟子，頭陀第一之迦葉、智慧第一之舍利弗、神通第一之目連等十大弟子、千二百羅漢、萬二千之聲聞、無數億之二乘界，過去遠遠劫以來，至未來無數劫，若不值法華經，必成色心俱滅、永不成佛者，豈非大失耶？<br>　　又、二乘界不得作佛，供養迦葉等之梵天、帝釋、四眾、八部、比丘、比丘尼等之二界八番之眾將是如何？<br>　　又、久遠實成若不限於此經，三世諸佛將墮於無常遷滅之法。譬如天有諸星而無日月，如何？地有草木而無大地，如何？此是就汝所承伏之義而述者也。<br>　　案其實而言，若二乘不能作佛，九界眾生又何能成佛。法華經之心，於法爾之理，云一切眾生，具足十界。譬人，悉以四大作之，缺一則不為人。不祇一切眾生，十界依正二法，非情草木，及一微塵，皆具足十界。二乘界，若不得作佛，餘界中之二乘界亦不能作佛。又、餘界中，二乘界不能作佛，餘界中之八界亦不能作佛。<br>　　譬如共其父母之兄弟有九人，二人判定是凡下者，其餘七人亦必是凡下者也。佛與經如父母，九界眾生是實子。聲聞、緣覺二人若是永不成佛者，則菩薩、六凡之七人，豈能許其得道耶？「今此三界，皆是我有；其中眾生，悉是吾子......唯我一人，能為救護」之文，可見其意。<br>　　又云菩薩者，必發四弘誓願，第一眾生無邊誓願度之願，若不成就，第四無上菩提誓願證亦不可成就。於前四味諸經，菩薩、凡夫可得作佛，二乘永不成佛。而賢智之菩薩、愚癡之六凡，共思我等可得成佛，二乘不能作佛，故謂我等明此，乃未入於彼道。而二乘懷歎，以為誤入此道，且懼且悲。<br>　　今於法華經明示二乘作佛時，不僅二乘可得成佛，亦是說顯彼九界之成佛。諸菩薩聞此法門，而領會「我等前此之觀念有誤。於爾前諸經，二乘倘不能作佛，我等亦是不能作佛者。說二乘永不成佛者，非祇二乘一人之歎，我等當亦同為其歎者歟」！<br>　　又、壽量品之久遠實成，為爾前諸經所無，以此思之，爾前非祇無久遠實成，佛且是天下第一大妄語之人。爾前大乘第一之華嚴經、大日經等，或云「始成正覺」，或云「我昔坐道場」，又「真實甚深」之無量義經，「正直捨方便」之法華經門，云說「我先道場」，及「我始坐道場」等。此等經文，由壽量品之「然、我實成佛已來，無量無邊」之文觀之，豈不明見是大妄語耶？<br>　　佛一身既是大妄語之身，其一身所備六根之諸法，豈得為真實耶？冰上所建屋舍，春來何得不破？水中之滿月，可有其實體歟？爾前之成佛往生等，如水中之星月；爾前之成佛往生等，如隨體之影。由本門壽量品之實義觀之，若離壽量品之智慧，諸經所說跨節、當分之得道，俱是有名無實。<br>　　天台大師獨悟此法門於道場，著玄義十卷、文句十卷、止觀十卷等，道出諸經絕無二乘作佛、久遠實成之義。此是南北十師迷於教相，立三時、四時、五時、四宗、五宗、六宗、一音、半滿、三教四教等，教法之淺深勝劣迷亂，天台大師為破此等邪義，先以眼前之二乘作佛、久遠實成，定諸經之勝劣。然則，非許餘界之得道。其後，華嚴宗之五教、法相宗之三時，真言宗之顯密、五藏、十住心、義釋之四句等，是較諸南三北七、十師之義，更為誤謬之教相也。<br>　　此等是他師之事，姑置之。又、自宗之學者，迷於天台、妙樂、傳教大師之釋，以為爾前諸經，雖無二乘作佛、久遠實成，然、餘界之得道有之，作此等之言者，非祇一人二人，廣及日本一國，他宗之人於此得便，天台宗益為衰微。<br>　　此等學者，譬如蜻蛉之陷入蛛網，渴鹿之逐陽焰。愚哉、愚哉！例賴朝之右大將家，為滅泰衡，而誑泰衡討義經。太政居士平清盛，欲滅源氏而取天下，殺伯父平馬介忠正，誑義朝殺慈父為義。此等皆是虛幻人生之例也。<br>　　天台大師釋示法華經外之諸經，絕無二乘作佛、久遠實成，然人思菩薩之作佛、凡夫之往生，當有之矣。我等亦非二乘，以爾前諸經必可得道，此念深入心中。其中，有以為觀無量壽經之九品往生之願易遂，乃拋捨法華經，謂念佛可往生淨土，值觀音、勢至、阿彌陀佛而遂成佛。當世天台宗諸人為始，諸宗學者皆如此。<br>　　以實義言之，非祇一切眾生成佛，其出六道往生十方淨土之事，必依法華經之力。例如日本國人，欲入唐土宮內者，必先得日本國王之敕許，離穢土入淨土事，必依法華經之力。例民女及至關白大臣之女，如懷大王之種，產子為王。雖為大王之女，懷臣下之種，其子不得作王。生十方淨土者，三乘、人天、畜生等，皆成王之種姓而後生，皆當作佛之故也。阿含經如民女以民為夫者，華嚴、方等、般若等如臣女以臣為夫者。<br>　　又，華嚴經、方等、般若、大日經等之圓教菩薩等，如大王之女以臣下為夫者，皆非往生淨土之法。<br>　　又、華嚴、阿含、方等、般若等諸經之間，有出六道之人，此非彼諸經之力，而是過去植有法華經之種者，現世機動，不待法華經，故以爾前諸經為緣，發得過去法華經之種，得遂成佛往生。例緣覺之於無佛世，觀飛花落葉而證獨覺之菩提，如孝養父母者之生於梵天。飛花落葉、孝養父母等，不是獨覺與梵天之修因，而是以其為緣，引起過去之修因，乃生彼天或證獨覺之菩提。<br>　　而過去尚未入於小乘三賢、四善根，亦未修有漏之禪定者，雖觀月詠花、修孝養父母之善，不成獨覺，亦不生色天。過去未植有法華經之種者，雖侍於華嚴經之席，猶不登初地、初住，於鹿苑說教時不斷見思，於觀經等時亦不得九品往生，僅入大小賢位，不登聖位，來至法華經，始下佛種於心田，亦有於一生登初地、初住等者，又有下涅槃之座，乃至去往滅後、未來之人。<br>　　過去植有法華經之種者，隨結緣之厚薄，有以華嚴經為緣，登初地、初住者；有以阿含經為緣，斷見思，成二乘者；有以觀經等之九品行業為緣，而往生者；方等、般若，亦以此可知。此等非彼諸經之力，全是由法華經之力。譬如民女懷得王種，人之不知以為民子。大臣等之女懷得王種，人之不知以為臣下之子。大王尋知，皆是王種。<br>　　依爾前經而至界外之人，由法華經尋之，皆是法華經之得道。又、過去植有法華經之種者，以根鈍於爾前諸經未發得之人，皆至法華經而得道。此如爾前諸經作乳母，養育出生於后腹之太子、王子者然。<br>　　又、佛滅後正法一千年間，雖不如在世，由於過去植有法華經之種，亦有至法華經、涅槃經而開悟者，現在於佛在世下種之人亦多。<br>　　又、雖是滅後，法華經現存，由外道之法移於小乘經，由小乘經移於權大乘，由權大乘移於法華經之人眾多，不知其數。龍樹菩薩、無著菩薩、世親論師等是也。像法一千年，雖不如正法，過去及現在植法華經之種者，亦稍有之。而佛法漸漸澆薄，各宗偏執，僵硬如石，我慢之心，其高如山，既至像法之末，佛法之諍論興盛，佛法之鬥爭不止，較之世間之罪，依佛法之失而墮無間地獄者，不知其數。<br>　　今又入末法二百餘歲，過去、現在植得法華經之種者，漸已竭盡。又、植種之人或仍稍稍有之，但世間之大惡人、出世間之謗法者不知其數，充滿國中。譬如大火中之小水、大水中之小火、大海中之淡水、大地中之金，多成惡業耳。又如過去之善業既無，現在之善業不驗。或以彌陀名號誑人，使人棄離法華經，有背上向下之罪。或立禪宗，自稱教外，蔑言佛教非真法，起增上慢。或立法相、三論、華嚴宗，下法華經。或稱真言宗、大日宗，說法華經是釋迦如來之顯教，不及真言宗。<br>　　如此，乃有自然迷於法門者，或依於師師相傳而迷之者；或以元祖、論師、人師之迷法，長年視為真實之法而傳來者；或因惡鬼、天魔化入其身，弘惡法以為正法者。或略知一向小乘之小法，而謂行大法之人為誤，我慢心熾，為欲行其小法，竟將弘大法秘法之山寺壓制者。或有名慈悲魔之魔入身，三衣一鉢，行小乘一法之輩，持其些微小法，見一國棟梁之比叡山、如龍象之智者，以其有違於我教之一分，竟蔑之為邪見者、惡人等。更持此惡見，誑惑國主，使其歸依正法之心漸失，還成破國破佛之因緣。<br>　　昔有妹己、妲己、褒姒之后妃，心地沈穩，容貌嬌艷勝人，愚王愛之而成滅國之因緣。當世之禪師、律師、念佛者之聖一、道隆、良觀、道阿彌、念阿彌陀佛等之法師，如鳩鴿之以糞土為食，似西施誑惑吳王，或持我小乘之臭糞驢乳戒。"
		},
		{
			"_id": "399",
			"name": "立正觀抄",
			"context":
				"立正觀抄<br><br>文永十一年　五十三歲作 　　　　<br>　　　　　法華止觀同異決　　　　　　　　　　日　　蓮　撰<br>　　當世學習天台教法之輩，多見是貴觀心修行，而捨法華本二門。<br>　　今問：抑言觀心修行，是依天台大師摩訶止觀之「說己心中所行法門」之一心三觀、一念三千之觀耶？又或是依世間流布之達摩禪觀歟？　　若言依達摩之禪觀，教禪是未顯真實、妄語方便之禪觀。於法華經妙禪時，是言「正直捨方便」，而予捨棄之禪也。祖師達摩禪，是教外別傳之天魔禪也。同是無得道妄語之禪，故不可用之。<br>　　若依天台止觀之一心三觀，止觀一部之廢立，不可違背天台之本意。若依止觀修行之觀心，不可違背法華經。止觀一部是依法華經建立，一心三觀之修行，是為感得妙法之不可得也。故知，捨法華經，但以觀為正之輩，是大謗法、大邪見、天魔之所為也。其故，天台之一心三觀者，是依法華經而三昧開發，云己心證得之止觀耳。<br>　　問：天台大師之止觀一部及一念三千、一心三觀、己心證得之妙觀，云皆依於法華經之證據如何？<br>　　答：予反詰之云，見其是不依於法華經之證文如何？有人出之云：「此之止觀，天台智者，說己心中所行法門」、或云：「故至止觀，正明觀法，並以三千，而為指南，乃是終窮究竟極說。故、序中云：『說己心中所行法門』，良有以也」。<br>　　難云：此並非云不依法華經之文，已有「說己心中所行法門」之言故也。天台大師所行法門是法華經，故此處可見是依於法華經之證文。但對他宗時，須知其問答大綱。倘謂天台之止觀是不依於法華經，則告彼速捨之可也。其故，天台大師早有明言：「與修多羅合者，錄而用之。無文無義，不可信受」。傳教大師秀句下云：「依憑佛說，莫信口傳」。龍樹大論云：「依修多羅白論，不依修多羅黑論」。教主釋尊云：「依法不依人」。天台既依法華經，以龍樹為高祖，決不會有違經文，反自言依外道邪見之法，以釋止觀一部之事也。<br>　　問：止觀依於法華經，確有其文耶？<br>　　答：甚多之故，此稍為出之。止觀云：「漸與不定，置而不論，今依經更明圓頓」。弘決云：「攢法華經旨，成不思議十乘十境、待絕滅絕、寂照之行」。止觀大意云：「今家教門，以龍樹為始祖。慧文但列內觀視聽而已。洎于南岳天台，復因法華三昧發陀羅尼，開拓義門，觀法周備......若釋法華，彌須曉了權實本迹，方可立行。此經獨得稱妙，方可依此，以立觀道。言五方便及十乘軌行者，即圓頓止觀，全依法華。圓頓止觀，即法華三昧之異名耳」。文句記云：「觀與經合，非數他寶。方知止觀一部，是法華三昧之筌蹄。若得此意，方會經旨」。唐土人師行滿所釋，學天台宗法門大意云：「摩訶止觀一部大意，不出法華三昧之異名，依經修觀」。此等之文證分明也，誰復論之！<br>　　問：天台作四種釋時，至觀心釋，見其捨本迹之釋。又、法華經為漸機說之，止觀為直達機說之，如何？<br>　　答：若為漸機說是劣，為頓機說是勝，則今、天台宗之意，可謂是華嚴、真言等經勝於法華經歟？今、天台宗之淺陋，以為真言是事理俱密之教，故勝法華經云。循此，無怪汝之言止觀勝於法華經歟！<br>　　次云觀心釋時，捨本迹之疑難，見於法華經何處之文？以何人師之釋為本而言捨佛教者耶？縱為天台之釋，若背釋尊金言、背法華經，全不可用也。「依法不依人」，此乃龍樹、天台、傳教早所約定之故也。其上，天台釋意，「迹之大教起，則爾前之大教亡。本之大教興，則迹之大教亡。觀心之大教興，則本之大教亡」。釋意是謂，以本體之本法定作是妙法不思議之一法而立修行時，今、像法修行以觀心修行為詮，尋其迹則迹廣，尋其本則本高，不可極之，故云難適於末學之機，但使觀己心之妙法。<br>　　雖然，未釋「須捨妙法」，若「捨妙法」，更將有何可為己心而觀之耶？捨去如意寶珠而取瓦石為寶可乎？悲哉！當世天台宗之學者，傾心於念佛、真言、禪宗等，故失習天台教釋，背法華經，得大謗法罪矣。<br>　　若云止觀勝法華經，此有種種過失。止觀是天台於大蘇道場所得之己證，法華經是釋尊於菩提樹下所得之大法此其一。釋尊是妙覺果滿之佛，天台既是住前未證，不過名字、觀行、相似之位，與釋尊有四十二重之劣此其二。法華是釋尊乃至諸佛出世之本懷，止觀是天台出世之己證此其三。法華經有多寶之證明，來集分身諸佛之廣長舌達大梵天，皆是真實之大白法也此其四。止觀是天台之說法。如是有種種相違，此且略之。<br>　　又一問答云：「所被之機是上機，故云勝」，則應捨實而取權，天台釋云：「教彌權，位彌高」之故也。若言：「所被之機是下劣，故云劣」者，應捨權而取實，天台釋云：「教彌實，位彌下」之故。然云：「止觀是為上機說之，法華是為下機說之」者，可見止觀劣於法華，故而為高機者說之，誠如所言矣。<br>　　天台大師作靈山聽眾，雖宣說如來出世本懷，以時未至故，易妙法之名，號為止觀；迹化之眾故，不弘本化之付囑，以止觀充說正直之妙法，故非本貌之妙法，而似帶權之法。故知，天台弘通所化之機，如在世帶權之圓機。本化弘通所化之機，是法華本門之直機。說止觀與法華其體同，猶如以人師之釋，同於佛說，其失甚重！何況說出止觀勝於法華經之邪義者。然此是為使末法行者，說顯本化弘經與迹化弘通，像法與末法，迹門付囑與本門付囑之相違，乃佛天之謀也。<br>　　爰知當世天台宗中，云此義之人，為祖師天台而言，是不知恩之人，豈能免其過耶！<br>　　夫天台大師，昔在靈山，名藥王，今在漢土名天台，於日本國中名傳教，三世弘通，俱名妙法。如是弘通法華經之人，在世釋尊以外，三國不聞其名。對此不世出之大師，末學之輩惡解其教釋，使無咎之天台蒙羞，豈非大罪耶！<br>　　今問：天台之本意是何法耶？碩學等云：「一心三觀是也」。<br>　　今云：一實圓滿之一心三觀，誠似甚深，猶為行者修行之方法。三觀者，因之義故也。慈覺大師釋云：「三觀者為令得法體之修觀也」。傳教大師云：「今止觀修行者，為成法華妙果也」。故知，一心三觀者，為成果地果德法門之能觀之心也。何況、三觀者，出於言說之法，故對如來果地果德之妙法，是可思議之三觀也。<br>　　問：勝一心三觀法者，有何法乎？<br>　　答：此事，誠一大事法門也。「唯佛與佛」之境界故，我等言說不可出故，不可言之也。是以，經文有云：「我法妙難思......不可以言宣」。妙覺果滿之佛尚說是不可說、不思議之法，何況等覺之菩薩以下，乃至凡夫耶？　　問：不聞名字，何以得知有勝法乎？<br>　　答：天台己證之法者，此也。當世學者，失習其血脈相承，故不知之。切切秘之、秘之法門也。雖然，以汝志神妙，姑為道其名，此「一言法」也。傳教大師所書「一心三觀，傳於一言」之文是也。<br>　　問：尚未聞其法體，如何？<br>　　答：所詮，一言者，妙法是也。<br>　　問：何以得知、妙法勝於一心三觀之事？<br>　　答：妙法是所詮功德。三觀者，行者之觀門故也。此妙法，佛說言：「道場所得法」、「我法妙難思」、「是法非思量」、「不可以言宣」。天台云：「妙者，不可思議、言語道斷、心行所滅。法者，十界十如、因果不二法也」。三諦云、三觀云、三千云，雖同是不思議法，皆是天台己證，天台思慮所及之法門也。<br>　　此妙法，是諸佛之師也。如今之經文，是久遠實成、妙覺極果之佛境界，非爾前迹門教主、諸佛菩薩之境界。經云：「唯佛與佛，乃能究盡」者，是迹門之佛所說當分究竟之邊，即迹門界如三千之法門也。本地難思之境智妙法，是佛等思慮所不及，何況菩薩凡夫乎！止觀二字雖釋作「觀名佛知，止名佛見」，此是門之佛智佛見，非妙覺極果之知見。其故，止觀是以天台己證之界如三千、三諦三觀為正，門之正意是也。故知，止觀是迹佛之知見。但、止觀雖明絕待不思議之妙觀，但於一念三千之妙觀，一往暫與絕待不思議之名。　　問：天台大師果真未證得此一言妙法耶？<br>　　答：內證不爾。雖是證得，外用未曾弘通之。所謂秘其內證之邊，外用號三觀，示現一念三千法門。<br>　　問：何故知之而不作弘通耶？<br>　　答：時未至故、未付囑故、迹化故。<br>　　問：天台證得此一言妙法，有其證據耶？<br>　　答：此乃天台一家之秘事，當世流布之學者所不知。有天台大師親筆之血脈一紙，名「灌頂玄旨血脈」。天台入滅後，藏於石塔中。傳教大師入唐時，以八齒之鑰啟之，自道邃和尚傳受之血脈者，此也。此書云：「一言妙旨、一教玄義」。傳教大師之血脈云：「夫一言妙法者，開兩眼見五塵之境時，作隨緣真如。閉兩眼住無念時，為不變真如。故聞此一言，萬法達茲。一代之修多羅，含於一言」。若如此兩大師之血脈，天台大師血脈相承最要之法，是妙法之一言。一心三觀者，所詮，是成就妙法之修行方法。三觀是因之義，妙法是果之義。但、因處有果，果處有因。觀因果俱時之妙法，故得如是功能也。<br>　　爰知，「天台至極法門，於法華本迹未分處，立無念止觀，此是最秘之大法」，言此邪義，是大僻見。四依弘經之大薩埵，既依佛經、造諸論，天台何為背佛說，立無念止觀耶？若云此止觀不依法華經，則天台止觀同於教外別傳之達摩天魔邪法。全然不可。愚哉、愚哉！<br>　　傳教大師云：「非國主制，不可遵行。非法王教，不可信受」，又云：「四依造論，有權有實。三乘述旨，有三有一。所以天台智者，順三乘旨，定四教階；依一實教，建一佛乘。六度有別，戒度何同。受法不同，威儀豈同哉！是故天台傳法，深依四依，亦順佛經」。<br>　　本朝天台宗法門，始自傳教大師，若言天台止觀不依法華經，則於日本是背高祖傳教，於漢土背天台。兩大師之傳法，既依法華經，豈其末學得違之者耶！以違可知，當世天台家諸人，其名雖稱天台山，所學法門實依於達摩僻見及善無畏之妄語。如遵天台傳教之解釋，己心中之秘法，但限妙法一言。<br>　　然而，當世天台宗學者，忘失天台石塔之血脈故，天台血脈相承之秘法失傳，自我稱一心三觀之血脈，任意造書，裝入錦袋，懸於頸上，埋於箱底，高值賣之，故邪義流布國中，天台佛法破失矣。天台本意破失，釋尊妙法貶下，此悉是達摩之教訓，善無畏之勸導所致。故不知止觀，不知一心三觀、一心三諦，不知一念三千之觀，不知本迹二門，不知相待、絕待之二妙，不知法華妙觀，不知教相，不知權實，不知四教八教，不知五時五味之施化；教、機、時、國、相應之義更不待言，不似實教，亦不似權教。此亦道理也、道理也。<br>　　天台、傳教所傳，彼等習以為法華經是劣於禪、真言，故翻成達摩之邪義、真言之妄語，不似權教，不似實教，不攝於二途。故大謗法罪顯，說出止觀勝於法華經之邪義，使無咎之天台蒙羞，故成背高祖之不孝者，背法華經之大謗法者矣！<br>　　夫尋天台觀法，自大蘇道場三昧開發已來，開目思妙法是隨緣真如，閉目思妙法是不變真如。此兩種真如，只在一言妙法。我唱妙法時，萬法達茲。一代之修多羅，含於一言。所詮，若尋迹門，迹廣；若尋本門，本高，不如觀己心之妙法也。此乃天台之思惟也。<br>　　當世學者，不得此意，故天台己證之妙法失習，而思止觀勝於法華經，禪宗勝於止觀。進更捨法華經，附於止觀；捨止觀，附於禪宗。此乃深信禪宗一門所云：「藤附於松，松枯藤枯，其後如何」、又「不攀而折一枝」等天魔之語故也。亦即，信所謂「修多羅教主如松，其教法如藤。各各弟子雖多諍論，而佛亦入滅，教法無威德。爰知，修多羅之佛教是指月之指，僅禪之一法獨妙，觀之則見性得達」之大謗法之天魔所為故也。<br>　　然而法華經之佛，是壽命無量、常住不滅之佛。禪宗見來是滅度之佛，故是外道之「無」見。乃違背「是法住法位，世間相常住」之金言之僻見也。禪是法華經之方便、無得道，云其是真實常住法，故是外道之常見。若與而言之，乃佛方便三藏之分際；若奪而言之，但祇外道之邪法耳。與是當分之義，奪是法華之義。以法華之奪義故，禪云天魔外道之法也。<br>　　問：汝云禪為天魔之法，其證據如何？<br>　　答：具如前說。"
		},
		{
			"_id": "400",
			"name": "立正觀抄送狀",
			"context":
				"立正觀抄送狀<br><br>文永十二年二月　五十四歲作<br>與最蓮法師日淨　　　　　　<br>　　此度遣來專使，顯見厚志。種種供養物品，確實拜領矣。<br>　　承示當世天台宗等所云，止觀勝於法華經，禪宗勝於止觀，又觀心大教興時，捨本大教之事，敬聞之矣。<br>　　首先，天台一宗雖流派各別，不出慧心、檀那兩流。<br>　　慧心流之義云：「止觀一部，亙及本迹二門。止觀之六云：『觀名佛知，止名佛見。於念念中，止觀現前......除三乘近執』。弘決五云：『十法既是法華所乘，是故還用法華文歎。若約迹說，即指大通智勝佛時，以為積劫；寂滅道場，以為妙悟。若約本門，指我本行菩薩道時，以為積劫；本成佛時，以為妙悟。迹本二門，只是求悟此之十法』。初之一文，見是止觀限於本門，次文正見是亙於本迹，止觀云亙及本迹之事，其文證依於此也」云。<br>　　其次，檀那流言：「止觀限於迹門，其證據是弘決之三云：『還借教味，以顯圓妙......。故知一部之文，共成圓乘，開權妙觀』。依此文，止觀是限於法華迹門之事，文在分明」。<br>　　兩流之義雖有異，仍不出本迹二門也。當世天台宗，有何相承，而云止觀勝於法華經耶？但予所知，止觀法華之勝劣，實天地雲泥也。　　若與而論之，止觀似當於法華迹門之分際耳。其故，天台大師之己證者，十德中第一自解佛乘，第九玄悟法華圓意也。靈應傳第四云：「受法華之行、二七日境界」。止觀一云：「此之止觀，天台智者說己心中所行法門」。弘決五云：「故至止觀，正明觀法，並以三千，而為指南......故、序中云：『說己心中所行法門』」。己心所行法門者，一念三千、一心三觀也。三諦三觀之名義，雖有瓔珞、仁王二經，但一心三觀、一念三千等己心所行法門，是以迹門十如實相之文為依文而釋成。<br>　　爰知止觀一部，似當於迹門之分際。<br>　　若奪而論之，止觀是爾前權大乘，即別教之分際。其故，天台己證之止觀者，道場所得之妙悟也。所謂天台大師，於大蘇普賢道場三昧開發，以證白師，師曰：「法華前方便陀羅尼也」。靈應傳第四云：「智顗代師講金字經。至一心具足萬行處，顗有疑。思為釋曰：汝所疑，此乃大品次第意耳，未是法華圓頓旨也」。所講經，已是權大乘經。又云次第，故是別教也。開發之陀羅尼，云猶是法華之前方便。故知，爾前帶權之經，是別教之分際也。<br>　　己證既是前方便之陀羅尼，止觀是「說己心中所行法門」，故可確知，止觀尚不及法華門，何況本門乎！<br>　　若得此意，當明檀那流之義為佳。以此等趣旨，對「止觀勝於法華經」之邪義，與作問答可矣。委細別書一卷送出。又，日蓮相承法門、血脈，明確奉述矣。恐恐謹言。<br>　　文永十二乙亥二月二十八日　　　　　　　日　　蓮　花押　　覆陳最蓮法師"
		},
		{
			"_id": "401",
			"name": "念佛無間地獄抄",
			"context":
				"念佛無間地獄抄<br><br>建長七年　三十四歲作<br>　　念佛者，無間地獄之業因也。法華經，成佛得道之直路也。早捨淨土宗，持法華經，可離生死，得菩提事。法華經第二譬喻品云：「若人不信、毀謗此經，則斷一切、世間佛種……其人命終，入阿鼻獄，具足一劫，劫盡更生，如是展轉，至無數劫」。如此文，信方便念佛，不信真實法華者，須墮無間地獄也。<br>　　念佛者云：「我等之機，不及於法華經之間，祇是不信耳！並無毀謗事，以何罪須墮地獄乎」？　　法華宗云：「不信之事，是所承認者耶？其次，毀謗云者，即不信也。信者，道之源、功德之母云。菩薩五十二位，十信為本。十信位，以信心為始，諸惡業煩惱，以不信為本」。是以，譬喻品十四誹謗，以不信為體。今念佛門云不信、云誹謗，何能得脫「入阿鼻獄」之一句耶？<br>　　加之，淨土宗捨現在之父之教主釋尊，致信於他人之阿彌陀佛，故依五逆罪之咎，必墮無間大城。經云：「今此三界，皆是我有」，是主君之義也。「其中眾生，悉是吾子」云者，父子之義也。「而今此處，多諸患難；唯我一人，能為救護」云者，師之義也。而釋尊付囑之文，「妙法華經，付囑有在」，何機可漏，誰人得不信耶？而淨土宗，背主師親教主釋尊之付囑，憑藉他人之西方極樂世界阿彌陀如來，故是背主，八逆罪之凶徒也。違敕之罪難脫，是即朝敵也，爭得無咎乎？次、捨父之釋尊，是五逆罪者也，豈可不墮無間地獄乎？次、背師之釋尊，是七逆罪之人也，爭得不墮惡道？如此，教主釋尊，於娑婆世界眾生，是備足主師親三德，有大恩之佛。捨此佛而信他方之佛，憑依彌陀、藥師、大日等人，因二十逆罪之咎，必墮惡道也。<br>　　淨土三部經，在釋尊一代五時說教之內，出於第三方等部。此四卷三部之經，全非釋尊本意，非三世諸佛出世本懷。是暫為引誘眾生之方便也。譬如建塔前所構鷹架。念佛是鷹架，法華是寶塔，念佛是為說法華之方便也。法華之塔說後，念佛之鷹架無所用矣。說得法華經後，猶為執著念佛，是如寶塔建成，執著鷹架，不為拆除，致寶塔不能為用者然，豈無悖理之咎乎？<br>　　然、法華序分無量義經說：「四十餘年，未顯真實」，打破念佛法門。正宗法華經，宣說：「正直捨方便，但說無上道」，捨去念佛三昧。依此，阿彌陀經對告眾長老舍利弗尊者，捨棄阿彌陀經，歸伏法華經，成華光如來。四十八願付囑之阿難尊者，亦拋淨土之三部經，受持法華經，成山海慧自在通王佛。阿彌陀經之長老舍利弗，是千二百羅漢中，智慧第一上首之大聲聞，閻浮提第一之大智者也，無堪與并肩之人。阿難尊者是多聞第一之極聖，闇誦釋尊一代說法，博學智人也。如斯極位之大阿羅漢，往生成佛之望尚不得遂。佛在世之祖師如此，欲襲祖師之跡者，須是先拋三部經，致信法華經，庶幾成就無上菩提者也。<br>　　於佛滅後，雖多祖師先德，勝逾大唐揚州善導和尚者無人，是唐土第一高祖。始以揚州明勝聖人為師，習法華經，值道綽禪師，移於淨土宗，捨法華經，成念佛者。以一代聖教，立為聖道淨土二門。名法華經等之諸大乘經，為聖道門，嫌之為自力之行。修行聖道門，祈願成佛之人，百人罕有一人二人，千人罕有三人五人得道，乃至千人無有一人得道之事。觀經等之三部經，名淨土門。修行此淨土門，憑他力本願，願往生者云十即十生，百即百生。十人即有十人，百人即有百人，以得決定往生，為人勸誘。<br>　　又、以觀無量壽經為所依，作疏四卷。即玄義分、序分義、定善義、散善義是也。其外，有法事讚上下、般舟讚、往生禮讚、觀念法門經，合名為九帖疏。善導稱念佛是口中出佛，作稱名念佛一遍，三體之佛，由口而出云。其每日所作，是阿彌陀經六十卷，念佛十萬遍，無有所缺。持諸戒品，一戒不破，三衣不脫，如身有皮。鉢缾不離，如眼在身。精進潔齋，一生不見女人，不眠三十年，是其自贊。凡云善導之行儀法則，是酒肉五辛，不食不取，定後來諸比丘，悉以為規。一度犯禁，飲酒食肉及五辛等念佛者，三百萬劫間必墮地獄云。善導之行儀法則，嚴逾本律，此事法然法師之誓文有載之。一天四海仰善導和尚為善知識，貴賤上下悉成念佛者矣。<br>　　然、一代聖教大王，三世諸佛本懷之法華經說：「若有聞法者，無一不成佛」。善導定言，「行法華經者，千人中無有一人可為得道」。將依何說耶？無量義經言，念佛為未顯真實，是非實也。法華經有「正直捨方便，但說無上道」，言須正直捨念佛之觀經，應持無上道之法華經。此兩說如水火。將依何方？可為信善導言，而捨法華經耶？或當信法華經，而捨善導之義歟？如何？<br>　　夫一切眾生皆成佛道之法華經，一聞法華經決定成菩提之妙典，善導一言，破之為千中無一，成虛妄之法。稱之為無得道教，平等大慧之巨益成為虛妄。多寶如來皆是真實之證明，亦成妄語乎？十方諸佛上至梵天之廣長舌，並為所破矣。為三世諸佛之大怨敵，滅十方如來成佛之種子，大謗法之科甚重。大罪報之至，無間大城之業因也。依之，忽成瘋狂，自登所居寺前柳樹，投繯縱身而死。不旋踵而得邪法之祟，冥罰於此可見。其最後臨終之言云：「此身可厭，被責諸苦，無暫休息」。即登所居寺前柳樹，向西歎願曰：「佛威神以取我，觀音勢至來又扶我」，唱畢，自青柳上，投身自絕。三月十七日，縊頸蹬足，繩斷乎、枝折乎，落在大旱魃之堅土上，腰骨折斷，至二十四日之七日七夜間，悶苦爬地，喚叫而死。如是高祖，思來何得是往生之人。<br>　　此事全非他宗之誹謗，更非法華宗之妄語，善導和尚有自著類聚傳文在焉。而「酌流者，不忘其源；行法者，蹈其師跡」。入淨土門，蹈師之跡，可如臨終時之善導，自害其身耶？念佛者不為繫頸，豈無背師之咎耶。如何？<br>　　日本國、法然上人，是淨土宗高祖。十七歲習極一切經，傳天台六十卷，兼學八宗，自謂得一代聖教之大意，為天下無雙之智者，山門第一之學匠。而天魔入其身，空有博學多聞之智慧，而竟揚棄諸宗頂上之天台宗，作八宗以外之念佛者法師，如捨大臣公卿之身，甘作庶民村夫。著選擇集，難破一代五時之聖教，妄立念佛往生之一門。「佛說法滅盡經云：『五逆濁世，魔道興盛。魔作沙門，壞亂吾道……惡人轉多，如海中沙……善者甚少，若一若二』。即法然法師是也」，是其山門狀之所言。<br>　　以淨土宗之專修一行，定作五種正行，嫌權實顯密之諸大乘為五種雜行，謂淨土門之正行，如善導之決定往生，以此為勸。而觀經等淨土三部經外，一代顯密之諸大乘經，以大般若經為始，終至法常住經，貞元錄所載六百三十七部、二千八百八十三卷，皆是千中無一之廢物，永不可得道。於難行之聖道門，勸人閉其門、拋之、閣之、捨之，而須入於淨土門云。<br>　　一天之貴賤低首，四海之道俗合掌。或號勢至之化身，或稱善導之再誕。地上草木，望風披靡，智齊日月，普照世間，無人可與并肩。名德揚於十方，超善導，勝曇鸞、道綽。貴賤上下，皆思選擇集為佛法之明鏡，道俗男女悉仰法然法師為生身彌陀。雖然，恭敬供養者是愚癡迷惑、在俗之人；歸依渴仰者是無智放逸、邪見之輩。權者不為之用，賢哲亦無人隨之。<br>　　其間，有斗賀尾之明惠法師，天下無雙之智人，博學多聞之明匠，造摧邪輪三卷，破選擇之邪義。三井寺之長吏、實胤大僧正，是希代學者，高名才人，作淨土決疑集三卷，責難專修之惡行。比叡山住侶之佛頂法師、隆真法橋是舉世尊崇之學匠，山門探題之棟梁，造彈選擇上下，以責法然法師邪義。加之，更有南都、山門、三井，多度上奏，申訴法然選擇之邪義，為亡國之根源。依之，人王八十三代、土御門院御宇，承元元年二月上旬，專修念佛之主犯安樂、住蓮等被捕，迅即處斬。法然法師源空、沈淪於遠流之重罪。其時，攝政左大臣名家實者，近衛大人也。此事見於皇代記，誰得疑之。<br>　　非僅此也，法然法師死後，山門又再為申訴。因之，人皇八十五代、後堀河院御宇，嘉祿三年，自京都六處書坊，沒入法然法師選擇集及其印板，堆在大講堂庭上，集合三千大眾，舉火將其焚燬，以奉報三世佛恩云。又、法然法師之墓塚，著由廝役掘取後，投鴨河放流。又，宣旨、院宣、關白殿下之教書，下頒五畿七道云：「六十六國念佛行者，一日片時不可置之。著追遣對馬島」。其旨，經通知諸國國司。此等經過，見於兩六波羅探題之注進狀，及關東相模守之請文等，明鏡了然。<br>　　嘉祿三年七月五日頒山門之宣旨云。<br>　　專修念佛之行者，諸宗衰微之基也。茲因代代天皇，頻降嚴旨，所以特加禁遏也。而近年又見興行，山門申訴請命，奉旨應依前旨辦理。其上，為免佛法之陵夷，且寬眾徒之憂懷，於主犯之隆寬、成覺、空阿彌陀佛等，著處其身遠流之由，不日當可頒宣。至於餘黨，可搜尋其所在，逐出帝土也。此上，早慰愁訴，遏止蜂起，不須等候，可即為通知者也。奉綸旨如此。賴隆誠恐頓首謹言。<br>　　七月五日酉刻　　　　　　　　　　　右中辨　賴隆　奉上奉陳　　　　　　　　　　　　　　　　　　　　　　　　　　　　　　　<br>　　天台座主大僧正方丈政所<br>　　同七月十三日頒山門之宣旨云。<br>　　專修念佛之輩，須著停止興行事，已頒令五畿七道，仰共知照。奉綸旨如此，悉望遵行。賴隆誠恐頓首謹言。<br>　　七月十三日　　　　　　　　　　　　右中辨　賴隆　奉上　　<br>　　　奉陳<br>　　　天台座主大僧正方丈政所<br>　　殿下教書<br>　　專修念佛事，須命五畿七道永為停止之由，先日奉頒下宣旨。而諸國聞仍有行之者云。須遵守宣旨之狀，予以處分，請命於地頭、守護所等，此為山門之訴。敬請察知。此旨須予貫徹，乃殿下之意。特此通知。<br>　　嘉祿三年十月十日　　　　　　　　　　　參議　範輔　印<br>　　　武藏守大人　　永尊豎者狀云：此十一日大眾僉議云：「法然法師所造選擇，是謗法之書，不可留存天下。是以，各地各所，其所持之書，並印板，概由大講堂沒收，為報三世佛恩，須予燒燬」。又云：「法然上人之墓塚，著由感神院之廝役破毀完畢」。<br>　　嘉祿三年十月十五日\t　　　　　　　　　　　　　　　　　<br>　　隆真法橋言，專修念佛是亡國之本，文理分明。　　　　　　　　　　　　　<br>　　自山門送雲居寺之狀云：邪師源空，存生之間，長沈淪於罪科。滅後此時，猶刑戮及屍骨。其邪類之住蓮、安樂，死棄原野；成覺、薩生，刑遭遠流。殆可以此現罰，察其後報歟。<br>　　嗚呼！以言世法，作違敕者，蒙帝王之咎責，毫無赦免之天意。有心之臣下萬民，誰人可於彼宗展其布施供養耶？以言佛法，為誹謗正法之罪人，無間地獄之業類，何輩可於念佛門致其恭敬禮拜者耶？所望者，末代今之淨土宗，須如佛在世時之祖師，舍利弗、阿難等之拋棄淨土宗，改持法華經，庶幾可遂菩提之素懷歟！<br>　　　　　　　　　　　　　　　　　　　　　日　　蓮　花押"
		},
		{
			"_id": "402",
			"name": "顯立正意抄",
			"context":
				"顯立正意抄<br><br>文永十一年十二月　五十三歲作　　　　<br>　　日蓮昔見正嘉元年 太歲丁巳八月二十三日大地震，勘定而著立正安國論云：「藥師經七難之內，五難已起，猶餘二難，即他國侵逼難、自界叛逆難未現。大集經三災之內，二災早現，一災未起，所謂兵革之災是也。金光明經中，種種災過，一一並起，僅他方怨賊、國內侵掠之災未露未出。仁王經七難之內，六難於今正盛，一難未現而已，所謂四方賊來侵國難是也。不僅此也，經文曰：『國土亂時，先鬼神亂，鬼神亂故萬民亂』。今就此文，具案事情，百鬼早亂，萬民多亡，先難甚明，後災何疑？若因惡法之咎，所餘之難並起競出，其時又當何如？帝王有國家而治天下，人臣領田園而活世上，而他方賊來，侵逼此國，自界叛逆，掠領其地，豈能不驚、豈能不亂乎？失國滅家，又將遁世何處」？已上立正安國論之言也。<br>　　今、日蓮重述之云，大覺世尊記云：「苦得外道，七日內當死。死後，生於食吐鬼」。苦得外道言：「七日內不死。我得羅漢，不生餓鬼道」。瞻婆城長者婦懷妊，六師外道云：「生女子」，佛記云：「生男子」。佛記云：「卻後三月，我當般涅槃」，一切外道云：「是妄語」。如佛記，佛於二月十五日證般涅槃。<br>　　法華經第二云：「舍利弗！汝於未來世，過無量無邊，不可思議劫......當得作佛。號曰華光如來」。又、第三卷云：「我此弟子，摩訶迦葉，於未來世，當得奉覲，三百萬億......於最後身，得成為佛，名曰光明如來」。又、第四卷云：「又如來滅度之後，若有人，聞妙法華經，乃至一偈一句，一念隨喜者，我亦與授，阿耨多羅三藐三菩提記」。<br>　　此等經文，佛記未來世事。上所舉苦得外道等三事，若不符合者，誰信佛語。縱是多寶佛加以證明，分身諸佛長舌抵梵天，亦難其為信歟！<br>　　今亦如是。縱日蓮得富樓那之辯，現目連之通，若所勘不當，誰其信之。前文永五年，蒙古國牒狀送來，若國有賢人，能不思其為怪？縱不為信，前文永八年九月十二日，予被咎時所作強言，次年二月十一日，即見符合，有心之人，能不為取信耶？何況今年彼國兵禍來加，奪取二島。縱為木石、縱為禽獸，能不感歎、能不驚恐乎！然非如此，實非等閑。是以，天魔入國，而舉國之人，如醉如狂。可歎可哀，可恐可厭！<br>　　又、立正安國論云：「若不翻改執心，猶存曲意，必將早辭有為之鄉，長墮無間之獄」。今預言既已符合，則思未來，日本國上下萬人之將墮阿鼻大城，是如以大地為的也！<br>　　此等且置之。日蓮弟子等亦將難脫此大難乎？彼輕毀不輕之眾，現世雖有「信伏隨從」四字加身，猶依先謗之強，先墮阿鼻大城，經歷千劫，受大苦惱。今、日蓮弟子等亦如是，或信、或伏、或隨、或從，但假其名，未能深染於心中之信心薄弱者，縱不經千劫，或一無間、或二無間乃至十百無間，是無可疑者歟！<br>　　欲免於是者，其當各如藥王、樂法，燒臂剝皮；如雪山童子、須頭檀王等，投身奉侍。若不爾者，五體投地，遍身流汗。若不爾，以珍寶積佛前。若不爾，為奴婢奉侍持者。若不爾......。以四悉檀適時而已。我弟子等之中，信心薄弱者，臨終之時，將現阿鼻獄之相，其時不可恨我也。<br>　　文永十一年 太歲甲戌十二月十五日　　　　　　　日　　蓮　記之"
		},
		{
			"_id": "403",
			"name": "上行菩薩結要付囑口傳",
			"context":
				"上行菩薩結要付囑口傳<br>　　<br>建治元年　五十四歲作<br>於身延　　　　　　　<br>　　妙法蓮華經見寶塔品第十一云：「爾時佛前，有七寶塔」，又云：「即時釋迦牟尼佛，以神通力，接諸大眾，皆在虛空。以大音聲，普告四眾：誰能於此，娑婆國土，廣說妙法華經，今正是時。如來不久，當入涅槃，佛欲以此，妙法華經，付囑有在」。<br>　　又云：「諸餘經典，數如恆沙」，又云：「告諸大眾：我滅度後，誰能護持，讀誦斯經，今於佛前，自說誓言」，又云：「此經難持，若暫持者，我即歡喜，諸佛亦然。如是之人，諸佛所歎」。<br>　　妙法蓮華經勸持品第十三云：「爾時藥王菩薩摩訶薩，及大樂說菩薩摩訶薩，與二萬菩薩眷屬俱。皆於佛前，作是誓言：唯願世尊，不以為慮。我等於佛滅後，當奉持讀誦，說此經典。後惡世眾生，善根轉少，多增上慢，貪利供養，增不善根，遠離解脫。雖難可教化，我等當起大忍力，讀誦此經，持說書寫，種種供養，不惜身命。爾時眾中，五百阿羅漢，得受記者，白佛言：世尊！我等亦自誓願，於異國土，廣說此經。復有學無學八千人，得受記者，從座而起，合掌向佛，作是誓言：世尊！我等亦當，於他國土，廣說此經。所以者何？是娑婆國中，人多弊惡，懷增上慢，功德淺薄，瞋濁諂曲，心不實故」。<br>　　又云：「爾時世尊，視八十萬億那由佗，諸菩薩摩訶薩。是諸菩薩，皆是阿惟越致......即時，諸菩薩，俱同發聲，而說偈言：唯願不為慮。於佛滅度後，恐怖惡世中，我等當廣說。有諸無智人，惡口罵詈等，及加刀杖者，我等皆當忍。惡世中比丘，邪智心諂曲，未得謂為得，我慢心充滿。或有阿練若，納衣在空閑，自謂行真道，輕賤人間者。貪著利養故，與白衣說法，為世所恭敬，如六通羅漢。是人懷惡心，常念世俗事，假名阿練若，好出我等過......濁世惡比丘，不知佛方便，隨宜所說法，惡口而顰蹙，數數見擯出」。<br>　　文句八云：「初一行，通明邪人，即俗眾也。次一行，明道門增上慢者。三七行，明僭聖增上慢者。故此三中，初者可忍，次者過前，第三最甚」。<br>　　涌出品云：「爾時他方國土，諸來菩薩摩訶薩，過八恆河沙數。於大眾中，起立合掌作禮，而白佛言：世尊！若聽我等，於佛滅後，在此娑婆世界，勤加精進，護持讀誦，書寫供養，是經典者，當於此土，而廣說之。爾時佛告，諸菩薩摩訶薩眾：止、善男子！不須汝等，護持此經。所以者何？我娑婆世界，自有六萬恆河沙等，菩薩摩訶薩，一一菩薩，各有六萬、恆河沙眷屬。是諸人等，能於我滅後，護持讀誦，廣說此經」五卷畢。<br>　　囑累品云：「爾時釋迦牟尼佛，從法座起，現大神力，以右手摩，無量菩薩摩訶薩頂，而作是言：我於無量，百千萬億、阿僧祇劫，修習是難得，阿耨多羅三藐三菩提法。今以付囑汝等！汝等應當一心，流布此法，廣令增益。如是三摩，諸菩薩摩訶薩頂，而作是言：我於無量，百千萬億、阿僧祇劫，修習是難得，阿耨多羅三藐三菩提法。今以付囑汝等！汝等當受持讀誦，廣宣此法，令一切眾生，普得聞知。所以者何？如來有大慈悲，無諸慳悋，亦無所畏，能與眾生，佛之智慧、如來智慧、自然智慧。如來是一切眾生之大施主。汝等亦應，隨學如來之法，勿生慳悋」。<br>　　文句九云 涌出品下：「如來止之，凡有三義。汝等各各，自有己任。若住此土，廢彼利益。又、他方此土，結緣事淺，雖欲宣授，必無巨益。又若許之，則不得召下。下若不來，迹不得破，遠不得顯。是為三義，如來止之。召下方來，亦有三義。是我弟子，應弘我法。以緣深廣，能遍此土益，遍分身土益，遍他方土益。又得開近顯遠，是故止彼而召下也」。<br>　　記云：「問：諸佛菩薩，共熟未熟，有何彼此，分身散影，普遍十方，而言己任及廢彼耶？答：諸佛菩薩實無彼此，但機有在無，無始法爾，故以第二義顯。初義云結緣事淺，初從此佛菩薩結緣，還於此佛菩薩成熟」，又云：「子弘父法，有世界益」。記八云：「因告等者，本託藥王，因茲告餘。此流通初，先告八萬大士者，大論云：『法華是秘密付諸菩薩』。如今下文召於下方，尚待本眷，驗餘未堪」。　<br>　　問：何故止他方，召本眷屬耶？　答：不可有私義，一任靈山聽眾天台大師之所判可也。疏云：「涌出為三：一、他方菩薩請弘經，二、如來不許，三、下方涌出。他方菩薩，聞通經福大，咸欲發願，住此土弘宣，故請為之。如來止之」。<br>　　結要付囑事<br>　　　　　　　　　一、稱歎付囑　　爾時佛告　猶不能盡<br>　　結要勸持四　　二、結要付囑　　以要言之　宣示顯說<br>　　　　　　　　　三、正勸付囑　　是故汝等　起塔供養<br>　　　　　　　　　四、釋勸付囑　　所以者何　而般涅槃　<br>　　疏十云：「爾時佛告上行下，是第三結要付囑」，又云：「結要有四句。一切法者，一切皆佛法也。此結一切皆妙名也。一切力者，通達無礙，具八自在，此結妙用也。一切秘藏者，遍一切處皆是實相，此結妙體也。一切深事者，因果是深事，此結妙宗也。皆於此經宣示顯說者，總結一經，唯四而已。撮其樞柄，而授與之」。記云：「結要有四句者，本二門，各有宗用。二門之體，兩處不殊」。輔正記云：「付囑者，明此經唯付下方涌出菩薩，何以故爾？由法是久成之法，故付久成之人」。　<br>　　　　　　　　　　　　　　　　　　　　　　一　正付囑<br>　　　　　　　　　　　　　　一　如來付囑　　二　釋付囑<br>　　　　　　　　 初付囑三　 二　菩薩領受　　三　誡付囑　餘「深法中」之下也　　<br>　　囑累品文段有二　 三　事畢唱散<br>　　　　　　　　 次時眾歡喜　　「說是語時」之下三行餘<br>　　　　　　　　　 第一五百歲　解脫堅固<br>　　　　　　　　　　 第二五百歲　禪定堅固<br>　　大集經五箇五百歲者　 第三五百歲　讀誦多聞堅固<br>　　　　　　　　　　　　 第四五百歲　多造塔寺堅固<br>　　　　　　　　　　　　 第五五百歲　鬥諍堅固<br>　　夫佛滅度後，自二月十六日入正法。迦葉受佛付囑，次阿難尊者，次商那和修，次優婆毱多，次提多迦，此五人各各二十年，合為一百年。其間，但弘通小乘經法門，諸大乘經名字亦無，何況法華經耶！次彌遮迦、佛陀難陀、佛馱密多、脇比丘、富那奢等五人，此五百年間，大乘法門雖少少出來，未特意弘通，唯以小乘經為正。以上當於大集經之前五百年，解脫堅固。<br>　　正法後五百年，馬鳴、龍樹乃至師子等十餘人眾，始入於外道之家，次究極小乘經，後以諸大乘經，徹底破失小乘經等。然於權大乘與法華經之勝劣，猶未分明，雖略論及其淺深，然於本迹之十妙、二乘作佛、久遠實成、已今當等、百界千如、一念三千之法門，雖名亦未書述。此當於大集經之禪定堅固。<br>　　次入像法，天竺皆權實雜亂，墮地獄者數百人。入像法一百餘年之間，漢土道士與月氏佛法之諍論，事尚未定，故信佛法之心不深，更不知權實之分。摩騰、竺法蘭自知之而不分大小，權實更非其思所及。其後，魏、晉、宋、齊、梁五代之間，佛法之中，漸見大小、權實、顯密之爭，何者合乎道理，在所不聞。南三北七之十流，各以自意弘佛法，然大體多以為一切經中，一是華嚴、二涅槃、三法華。而當像法之始四百年，天台大師出現震旦，南北邪義一一盡破之。此當於大集經多聞堅固之時。<br>　　像法後五百年，三論、法相乃至真言等，由各三藏將來。入像法四百餘年，由百濟國以一切經并釋尊之木像、僧尼等，傳來日本。時當於梁末、陳始。日本國則是神武天皇以來，第三十代、欽明天皇御宇也。<br>　　像法後五百年，三論、法相等六宗，各持異義，且悉皆邪義也。相當於像法八百年，傳教大師出現日本，六宗之義，悉皆為彼責伏。傳教已後，東寺、園城寺等之諸寺，日本一同稱「真言宗勝於天台宗」。此大集經多造塔寺堅固之時也。<br>　　今入末法，當於佛滅後二千二百二十餘年，聖人出世。乃大集經「鬥諍言訟、白法隱沒」之時也。夫釋迦出世，住劫第九減，人壽百歲之時也。百歲與十歲中間，在世五十年，滅後是正像二千年與末法一萬年也。其中間，法華經流布之時，二度有之。所謂在世八年，滅後是末法之始五百年也。<br>　　夫學佛法，必須知時。過去大通智勝佛，出世十小劫間，一偈不說。經云：「一坐十小劫」，又云：「佛知時未至，受請默然坐」。今教主釋尊，四十餘年間不說法華經。經云：「說時未至故」。老子處母胎八十年，彌勒菩薩待於兜率內院者五十六億七千萬歲。修行佛法，人人豈可不知時哉！<br>　　故而，末法之始，雖不知純圓一實流布之時，見此「我滅度後，後五百歲中，廣宣流布，於閻浮提，無令斷絕」之經文，誠可分明矣！<br>"
		},
		{
			"_id": "404",
			"name": "法華初心成佛抄",
			"context":
				"法華初心成佛抄<br>　<br>建治三年　五十六歲作<br>與岡宮妙法女居士　　<br>　　問云：八宗、九宗、十宗之中，何者為釋迦佛所立之宗耶？<br>　　答云：法華宗是釋迦所立之宗也。其故佛說：「於已說、今說、當說之中，法華經第一」也。此是釋迦佛所立法華經之言，故云法華經為佛立宗，又名法華宗，又名天台宗也。<br>　　故、傳教大師釋云，天台所釋法華宗是釋迦世尊所立之宗，法華以外之經，全無已今當之文。已說者，謂法華已前四十餘年諸經；今說者，謂無量義經；當說者，謂涅槃經。佛確定於此三說之外，唯有法華經，是成佛之宗。<br>　　餘宗是於佛涅槃之後，或菩薩、或人師等建立之宗。是可違背佛旨，而用菩薩、人師所立之宗耶？或捨菩薩人師之語，而用佛所立之宗耶？或不加分別，但以適於我心之經法而持信之乎？是等思量，佛已預知，是故明定於末法濁惡之世，有真實道心之人眾須持之經。　　經云：「依法不依人，依義不依語，依智不依識，依了義經不依不了義經」。此文之意，謂不可依菩薩、人師之言，須依佛旨。不可依華嚴、阿含、方等、般若經等之真言、禪宗、念佛等法，須持了義經。持了義經者，須持法華經之意也。<br>　　問云：今見日本國，現時五濁障重，鬥諍堅固，瞋恚心猛，嫉妒念深，斯國也、斯時也，宜弘何經耶？<br>　　答云：是須弘法華經之國也。其故，法華經云：「閻浮提內，廣令流布，使不斷絕」者是也。<br>　　瑜伽論有云：「丑寅之隅，有小國、將流布大乘妙法蓮華經」。安然和尚釋云：「此指我日本國」。由天竺言，丑寅之角，正當于此日本國也。又、慧心僧都之一乘要決云：「日本一州，圓機純一。朝野遠近，同歸一乘。緇素貴賤，悉期成佛」。此文之意謂，日本國是京都、鎌倉、筑紫、鎮西、陸奧，不論遠近，但有法華一乘之機，上下貴賤、持戒破戒、一切男女，悉以法華經而成佛之國也。譬如崑崙山之無石，蓬萊山之無毒者然，日本國純是法華經之國也。<br>　　而法華經，元是珍貴之經，誰其不信？口作此語，而晝夜朝暮，但唱彌陀念佛之人，是如口讚藥好，而朝夕服毒者然。又或有說，念佛與法華經一也之人，是豈非謂石與玉、上●與下●、毒與藥，均同一無異者乎？加之，更多有對法華經怨嫉、惡毀、輕賤之輩，經云：「一切世間，多怨難信」，又云：「如來現在，猶多怨嫉，況滅度後」，經文當之不違。<br>　　是以，傳教大師釋云：「語代則像終末初，尋地唐東羯西，原人則五濁之生、鬥諍之時。經云：『猶多怨嫉，況滅度後』，此言良有以也」。以此等文釋可知，今、日本國，於法華經之外，雖有真言、禪、律宗、念佛宗等之經教，弘布山山寺寺、朝野遠近，須知並非正確相應於國、符合佛之本意、得出離生死之法也。<br>　　問云：華嚴宗立五教，云華嚴經勝，餘一切經劣。真言宗立十住心，云真言宗是密教為勝，餘一切經是顯教為劣也。禪宗簡餘一切經為教內，立「教外別傳，不立文字」，云面壁而悟之故，禪宗為獨勝。淨土宗立正<br>雜二行，簡法華經等一切經為雜行，而捨閉閣拋，云淨土三部經乃適機可貴之正行也。各立我慢，互作偏執，何者為釋迦佛之本意耶？<br>　　答云：宗宗各別，俱云己經殊勝，餘經為劣，唯云己宗吉，是人師之言，並非佛說。但有法華經，佛以五味之譬，當於五時之教，說此經居勝之由。或更云於已今當三說之中，成佛之道，無經能及法華經，此事真實出於佛之金言。然、猶有說己經勝於法華經，己宗勝於法華宗者，如下●故貶上●為凡下，世代之臣屬與主君敵對，指為我之下人，何得免於大罪耶？而由法華經貶下餘經之事，非人師之言，經文分明也。譬如國王原在萬人之上，指其侍臣為下屬，豈能有禍耶？此經是佛之本意，天台、妙樂之正意。<br>　　問云：釋迦一期說法，悉為眾生，而眾生根性萬差，遂有種種說法，無論何者，皆以得道為本意。然而於我有緣之經，或於他人無緣；於他人有緣之經，或竟於我無緣。故以餘經之念佛而可得道者言，觀經等有其可貴，法華經等無用矣！由法華而可成佛得道者言，餘經為無用，法華經斯為可貴！雖說「四十餘年，未顯真實」，云「雖示種種道，其實為佛乘」，謂「正直捨方便，但說無上道」，此是對以法華經得道為機者之言，舉世尊為道理，尊意如何？若爾，則大乘、小乘俱無差別，權教、實教亦無不同。何者說得佛之本意？何者說得成佛之法？甚疑甚惑！<br>　　答云：夫佛出世，其始也欲說妙法，然眾生機緣萬差而未調，思惟三七日間，調教四十餘年，最後始說此妙法，故說：「若但讚佛乘，眾生沒在苦，不能信是法。破法不信故，墜於三惡道」，又云：「世尊法久後，要當說真實」。此文之意謂，佛自始雖欲說此佛乘，但於佛法無知之眾生，說之，非但不信，定至譏謗。故為誘導至同一機根，乃初說華嚴，再說阿含、方等、般若等經者四十餘年，最後說法華經時，四十餘年來在座之身子、目連等之萬二千聲聞，文殊、彌勒等之八萬菩薩，萬億之輪王等，梵王、帝釋等無量天人皆云：「於爾前所聞之法，不能得如來無量之知見。今聞法華經，如無上寶聚，不求自得」，喜悅不已。<br>　　乃有說云：「我等從昔來，數聞世尊說，未曾聞如是，深妙之上法」，又云：「佛說希有法，昔所未曾聞」。此等文意謂，雖歷四十餘年聽聞若干說法，猶未聞及如法華經之法，畢竟佛從未曾說得也，乃讚頌法華經之文也。要之，四十二年間之聽，與今經之聽不能比擬也。<br>　　然而，若謂今經祇為法華經得道之人，與爾前得道者為無用，是又大誤矣。四十二年間所說諸經，既是為一機一緣所設方便，縱或有所謂有緣無緣之說，然而法華經乃賅括爾前諸經座上得益之機，一純調說，故無復更有緣無緣之別矣。<br>　　悲哉！大小、權實混亂，佛之本懷喪失，對爾前得道者法華經無用之說可不慎乎！可不畏乎！昔有德一大師者，以此義教人，亦以此義讀法華經，傳教大師破此人之言曰：「雖讚法華經，還死法華心」。德一大師受責未幾，舌八裂而亡。　　問云：天台之釋，有「菩薩處處得入」之文，法華經但為二乘，不為菩薩，可見菩薩於爾前經中亦可得道。若爾，所謂「未顯真實」、「正直捨方便」等，總之法華經一部八卷，但為二乘說耳，似於菩薩無一人得益也。尊意如何？<br>　　答云：法華經但為二乘，不為菩薩之說，乃天台以前，唐土南三北七，十人學匠之義。天台盡破其義，今久不弘。若云菩薩不與，則「菩薩聞是法，疑網皆已除」之文，豈可說是菩薩未有得益耶？或猶有謂，鈍根菩薩，同於二乘，雖有得益，若是利根菩薩則早於爾前經得益者，則經說：「利根鈍根，等雨法雨」，又說：「一切菩薩，阿耨多羅三藐三菩提，皆屬此經」，是何意耶？此等文意是謂，利根也好，鈍根也好，持戒也好，破戒也好，貴也好，賤也好，一切菩薩、凡夫、二乘，來至法華經，皆可成佛得道。又若云法華得益之菩薩皆是鈍根，則普賢、文殊、彌勒、藥王等八萬菩薩，可云俱是鈍根耶？其外，所說於爾前經得道之利根菩薩者，究竟是何許菩薩？<br>　　蓋爾前菩薩之得道云者，果係如法華經之得道乎？若然，則是法華經之得道，非爾前之得分。又若於法華經外得道，則於已今當之中何所屬耶？要以言之，不依法華經之得道，是當分之得道，非真實之得道。故、無量義經云：「是故眾生，得道差別」，又云「終不得成、無上菩提」。文意是謂，爾前諸經，雖說得道之差別，但終非無上菩提之法華經得道，佛說如是。<br>　　問云：當時釋尊入滅，迄今二千二百三十餘年，一切經中之何經，方是相應於時，弘之得利生者耶？今時，當於大集經之五箇五百歲中第五之五百歲。第五之五百歲，鬥諍堅固，白法隱沒，佛說其時人心險惡，貪欲、瞋恚強盛，戰亂、鬥爭橫行，佛法之中，其先所弘真言、禪宗、念佛、持戒等白法皆將隱沒云。觀第一之五百歲、第二之五百歲、第三之五百歲，直至第四之五百歲，成佛之道，雖是未顯真實，然世間事法，佛之金言，不違一分。以此思之，當時之「鬥諍堅固，白法隱沒」之金言，必無違異。若爾，末法無有何法能有得益，無何佛菩薩能得利生矣！如何？但唯不侍何佛菩薩，不修何法，無所崇信之一途乎？而後世又作如何思量耶？<br>　　答云：末法當時，僅有久遠實成之釋迦佛、上行菩薩、無邊行菩薩等弘揚之法華經二十八品肝心之南無妙法蓮華經七字，於此國弘揚，利生得益，正是上行菩薩利生昌盛之時。其故，經文分明，道心堅固，有志者，宜尋聞其委細。<br>　　淨土宗人眾云：「末法萬年，餘經悉滅，唯彌陀一教」，又云：「當今末法，是五濁惡世，唯有淨土一門，可通入路」。虛言「大集經有云」而引其言，其實彼經全無此文，亦無此理。佛在世絕未說過「當今末法，是五濁惡世，祇有淨土一門，可行之道」，道理顯然。本經有云：「當來之世，經道滅盡......特留此經，止住百歲」，全不見有末法一萬年之百歲。<br>　　而見於平等覺經、大阿彌陀經，佛滅後一千年之後百歲，方是正意，然人多以為善導之曲解有道理，此誠是大僻案者！所望有心者可以世間之理，推而察之。大旱魃時，是大海先乾耶？或是小河先乾耶？佛是說，法華經為大海，觀經、阿彌陀經等是小河。是以，念佛等小河之白法方是先乾，經文如此說。<br>　　大集經所云，五箇五百歲中第五之五百歲、白法隱沒，與雙觀經所云：「經道滅盡」，同此一心也。是以可知，末法之始，雙觀經等之經道滅盡矣。「經道滅盡」者，經之利生消滅也。非指經卷之有無。<br>　　當今進入經道滅盡時，二百餘年，此時，但唯法華經，能利生得益。是以，受持此經，須唱奉南無妙法蓮華經。<br>　　藥王品有云：「後五百歲中，廣宣流布，於閻浮提，無令斷絕」，天台大師釋謂：「後五百歲，遠沾妙道」，妙樂大師釋謂：「且據大教，可流行時」。可見是後五百歲間，法華經弘，其後，閻浮提內，不使斷失。<br>　　安樂行品云：「於後末世，法欲滅時，受持讀誦，斯經典者」，神力品云：「爾時佛告，上行等菩薩大眾......為囑累故，說此經功德，猶不能盡。以要言之，如來一切所有之法、如來一切自在神力、如來一切秘要之藏、如來一切甚深之事，皆於此經，宣示顯說」。此等文意是說，釋尊入滅後，所說第五之五百歲、所云來世、所說濁惡世，均指經過正像二千年，末法之始，二百餘歲之今時，唯弘揚法華經也。其故，人既僻，法無實證，佛神失其威驗，今生、後生之祈願不遂。其時，天魔、波旬得便亂入，國土常飢渴，天下遍疫癘，他國侵逼難、自界叛逆難，我國常有戰禍，其後，更將有他國舉兵來襲此國。如此鬥諍堅固之時，餘經白法失靈，須以法華經之大良藥，治此大難。<br>　　若以法華經祈於國土，上自一人，下及萬民，悉將欣榮，此乃鎮護國家之大白法也。但阿闍世王、阿育大王，其始也為惡王，因用耆婆大臣之言，信奉夜叉尊者，其後均成賢王，留名於世。捨南三北七，用智顗法師之陳主；捨六宗碩德，用最澄法師之桓武天皇，今留賢王之名。智顗法師後號天台大師，最澄法師後尊為傳教大師是也。今之國主，亦復如是。若信奉「現世安穩，後生善處」之此大白法，弘揚於國土，必將受萬國之人景仰，留賢名於後世。此殆非無邊行菩薩之化身歟！<br>　　又、既是弘揚妙法五字之智者，縱是出身卑賤，想必亦是上行菩薩之化身，或則釋迦如來之使者。藥王菩薩、藥上菩薩、觀音、勢至菩薩，是正像二千年之使者。此等菩薩當值之時早過，不再如往古之能有所利生。試看當世之祈禱，一切不遂。末法今世之當值，乃是上行、無邊行等也。須是明辨而信奉，法乃有驗，亦必有佛菩薩之利生。譬如取火，必賴良質之燧石、石片，以及火媒，此三者配合適當，始有火用。祈禱亦復如是。賢師、賢檀那、賢法，三者聚合，祈願成就，國土之大難遂得避免。<br>　　賢師是無有可指之世間罪咎，不諂不卑，少欲知足，多有慈悲之僧，自己誠信經文，誦持法華經，並勸人信持，佛曾讚此為一切僧中第一賢吉之法師。<br>　　賢檀那是指不逢迎貴人、不厭惡賤人，不諂上、不欺下，不用私言，一切經中，持法華經之人，是一切人中之賢人，佛說如是。<br>　　賢法是說，此法華經，乃最為第一之法。於已說經中、今說經中、當說經中，既見此經為第一，自是賢法。禪宗、真言宗等之經法是第二、第三也，特別一提者，真言之法是第七重之劣。然、日本國，持第二、第三，乃至第七重之劣法，以為祈禱，未見其證據。何不持最上第一之妙法以為祈禱耶？是云「正直捨方便，但說無上道」，「唯此一事實」也。誰可致疑！　　問云：無智之人來問離生死之道時，應說何經之意？佛是如何教法？<br>　　答云：須說法華經。因法師品有云：「若有人問，何等眾生，於未來世，當得作佛？應示是諸人等，於未來世，必得作佛」，安樂行品云：「有所難問，不以小乘法答，但以大乘，而為解說」。此等經意，明示若人問何等眾生能得成佛，須答以受持法華經者，必得成佛，此為佛之本意也。<br>　　若有人問：對此有所不審，眾生根性各別，有願聞念佛者矣，亦有願聞法華經者矣。對願聞念佛之人，說法華經而使聽之，能有何得益？又對以願聞念佛為請者，亦須強說法華經歟？佛之說法，亦有隨機得益，似其本意乎？<br>　　對此不審，可答以：本來，末法之世，於無智之人，不須顧其機之合或不合，但唯強說法華經五字之名號而使持之。其故，釋迦佛昔云不輕菩薩，弘法華經時，男女僧尼，均不信受，或加罵毀，或加追打，或怨嫉相對。然、不輕菩薩，不稍懲憤，仍為強說法華經，故成今之釋迦佛。而罵不輕菩薩之人，口亦未曲，打者手亦未僵。如付法藏之師子尊者為外道所殺，法道三藏面受火烙，流放江南。何況末法一介之僧，弘法華經而有斯難，此乃經文所明言者也。是以，人雖不用、或云機所不合，亦須強使聞法華經五字之題名，除此別無成佛之道故也。<br>　　又或有人不審云：與其強說不合機之法華經，使人因謗而墮惡道，毋寧說合機之念佛而使人發心。既無利益，徒使人生謗而墮地獄，此算不得法華經行者，祇是邪見之人而已！<br>　　對此不審須明說：經文有示，任何情況，末法時，須強說法華經，此乃佛說，於意云何？釋迦佛、不輕菩薩、天台、妙樂、傳教等，尊意以為是邪見之人，外道之流耶？　　又對不墮惡道、不生三界之所謂二乘者，佛曾嚴誡：「雖發犬野干之心猶可也，不得持有二乘之心。雖作五逆十惡而墮地獄猶可也，不得持有二乘之心」。不墮惡道，誠是利益匪淺，然佛未以此為本意。佛意在於雖墮地獄，倘得聞可成佛之法華經，以是為種，必得成佛也。<br>　　是以，天台、妙樂，以此意為釋，明示須強說法華經。取譬云，如人倒地，還從地起。雖墮地獄，疾浮成佛。當世之人，雖未犯何事，必因違背法華經之咎而墮地獄之事無疑。是以，總須強說法華經使其聽聞，信者成佛，而謗者亦以毒鼓之緣而得成佛。總之，法華經之外，無有佛種也。持權教如有成佛之由，佛又何為強說法華經，言謗者信者皆有利益，更稱「我不愛身命」？有道心者，須善體此意。<br>　　問云：雖無智之人，信法華經，亦得即身成佛歟？又將往生何處淨土耶？<br>　　答云：持法華經，深知法華經之心，行止觀之坐禪，凝一念三千、十境、十乘之觀法者，實有即身成佛，並開悟之事。其外，不識法華經之心，無智但唯信心之人，亦必得往生淨土。故說「生十方佛前」，或說「即往安樂世界」，均是信法華經者往生之明文。<br>　　問云：於此有所不審，其故是我祇一身，而生於十方佛前，不審於心。無論何所，應祇出生一方為是，故以應信何者而可往生耶？<br>　　答云：不定一方，而說十方，實有深意。所以信法華經之人，一期終時，但往生於十方世界中，說法華經之佛尊前，不往生於其餘說華嚴、阿含、方等、般若經之淨土。淨土十方多有，有說聲聞法之淨土，有說辟支佛法之淨土，亦有說菩薩法之淨土。信法華經者一向不生此等淨土，而逕往生說法華經之淨土，列其座席，聽聞法華經，遂即成佛。然於今世，有貶法華經不合機，而謂可於西方淨土得解法華經者，其人於阿彌陀淨土，終亦不能得解法華經，亦不得生十方淨土，因違法華經之咎重故，永墮地獄。「其人命終，入阿鼻獄」云者，此也。<br>　　問云：「即往安樂世界阿彌陀佛」，此文之意是說，受持法華經之女人可往生阿彌陀佛淨土，然念佛得生阿彌陀淨土，淨土既同，念佛與法華經想亦同等，尊意如何？<br>　　答云：觀經是權教，法華經是實教，全不同等。其故，佛出世四十餘年間，雖說多法，而於二乘、惡人、女人有所嫌棄，曾未有一言許其成佛。及至此經，甚至敗種之二乘、三逆之調達、五障之女人，均說可得成佛，其旨明見於經文。華嚴經云：「女人地獄使，能斷佛種子；外面似菩薩，內心如夜叉」。銀色女經有：縱使三世諸佛之眼墜落大地，法界女人永不作佛。又、經云：「女人乃大鬼神，能食一切人」。龍樹菩薩之大論有「一度見女人，永結地獄業」。雖未究虛實，然有云實有其事者，善導和尚雖謗法，而不見女人度一生云。<br>　　又、在原業平有歌云：「葎草雜生，居所荒蕪，猶為憂者，時有鬼來」！是視女人為鬼者也。<br>　　又、女人有五障三從之說，故見罪深。五障者，一梵天王、二帝釋、三魔王、四轉輪聖王、五佛，女人均不得為。三從者，女人幼時從親，嫁則從夫，長則從子。由幼至長，歷從三人，不得自主。欲言不得言，欲見不得見，欲聞不得聞，是為三從云。是以，榮啟期立三樂，而以不生為女人之身為一樂。<br>　　如此為內典、外典所嫌棄之女人身，雖不讀、不寫此經，苟能身口意受持，猶以口唱南無妙法蓮華經，則將如在世時之龍女、憍曇彌、耶輸陀羅女般，順利成佛，是法華經文也。<br>　　又云「安樂世界」者，說一切淨土皆是安樂也。又雖稱阿彌陀，並非觀經之阿彌陀佛。其故，觀經之阿彌陀佛是法藏比丘之阿彌陀、四十八願之主、十劫成道之佛。而法華經有迹門之阿彌陀，是大通智勝佛十六王子中第九之阿彌陀，乃法華經大願主之佛。本門之阿彌陀是釋迦分身之阿彌陀，故釋云：「不須更指觀經等也」。<br>　　問云：經有「難解難入」之說，世人遂引此文以為法華經不合於機，似頗有理。如何？<br>　　答云：此無謂之說也。其故，是於此經未得于心者之言耳！法華以前之經難解難入，來至法華之座，則易解易入才是。是以，妙樂大師釋云：「法華已前，不了義故，故云難解。即指今教，咸皆入實，故云易知」。此文之意，法華以前之經，機鈍而難解難入，來至今經，機賢，遂成易解易入。更者，若說難解難入之經，不合於機，則首應捨念佛才是。其故，雙觀經曾說：「難中之難，無過此難」，阿彌陀經云：「難信之法」。文意謂，受持此經，為難中之難事，無有超過此難事者，為難信之法。<br>　　問云：經文有「四十餘年，未顯真實」之說，又說：「過無量無邊，不可思議，阿僧祇劫，終不得成、無上菩提」，此文是何種事哉？<br>　　答云：此文之意是謂，釋迦佛一期五十年說法中，其始之華嚴經未說真實，中間之方等、般若亦未說真實。是故，修行禪宗、念佛、戒等之人，過無量無邊劫不得成佛。佛、經四十二年歲月後，所說法華經之文有云「世尊法久後，要當說真實」，舍利弗等千二百羅漢、萬二千聲聞、彌勒等八萬人菩薩、梵王、帝釋等萬億天人、阿闍世王等無量無邊國王，領解佛言之文云：「我等從昔來，數聞世尊說，未曾聞如是，深妙之上法」。意謂我等從未離佛奉侍者四十二年間，雖聽聞若干說法，尚未得聞如是尊貴之法華經。<br>　　對於此等明文，不知世人如何理解，竟謂法華經與餘經相同，甚至更謂不合於機，乃錦衣夜行、過時日曆；偶然見有持者，賤之、輕之、惡之、嫉之、詈之，是皆為謗法也，豈得往生成佛，是必墮無間地獄者也。<br>　　問云：大凡能有心得於佛法、合於佛意之人，必受世間尊重、珍貴。然當世信持法華經者，未受供養固不待言，舉世惡嫉輕賤，或追逐出門，或予流放，視如怨敵，當因彼等心惡，未合佛意，所得不是正法，不知經文有何說法？<br>　　答云：如依經文，末法法華經行者，寧受人嫉惡而持之，正見是真實大乘之僧，亦是弘經利人之法師。須知取好於人、隨順人心，令人思彼為貴之僧，是法華經之敵，世間之惡知識也。此等人，經文中有說「如獵師細目以狙鹿，貓隱爪以伺鼠，向在家俗男、俗女之檀那，阿諛、欺誑」。更有勸持品，列舉法華經敵人三類。<br>　　其一，在家俗男、俗女。此等俗男、俗女，對法華經行者憎罵、毆打、砍殺、追逐出門、或讒訴流放，是無情敵對之人。其二，出家人。此等人慢心極高，內心無知，矯作智者，世人仰為學者，彼等見法華經行者則怨嫉輕賤，指為惡甚犬狼而教人遠之，自視對於法華經，是唯我一人有得於心者也。其三，阿練若之僧。此僧形顯貴相，持三衣一鉢，籠居於山林閑靜之所，宛如在世之羅漢，世人尊重，萬人仰之如佛。彼見如說讀持法華經之僧人，則憎嫉而詆之為大愚癡者、大邪見者、總是無慈悲者、所說是外道法。上既取得一人之仰信，其下遂得萬人供養之如佛。如說持奉法華經者，必受此三類敵人之怨嫉，佛說如是。<br>　　問云：如持佛之名號般，有無特別持法華經名號之證據，如何？<br>　　答云：經云：「佛告諸羅剎女：善哉、善哉！汝等但能擁護，受持法華名者，福不可量」。此文之意是，十羅剎立誓守護持法華名者，大覺世尊讚言：「善哉、善哉！汝等守護南無妙法蓮華經之受持者，其功德之大，難於計量，是最高功德、最為神妙」之文。是教示我等眾生，行住坐臥須唱南無妙法蓮華經之文也。<br>　　夫妙法蓮華經者，是我等眾生之佛性，與梵王、帝釋等之佛性，與舍利弗、目連等之佛性，與文殊、彌勒等之佛性，與三世諸佛所悟妙法為一體不二之理，而名之為妙法蓮華經者也。故一度唱妙法蓮華經，一切佛、一切法、一切菩薩、一切聲聞、一切梵王、帝釋、閻魔法王、日月、眾星、天神、地神，乃至地獄、餓鬼、畜生、修羅、人天一切眾生心中佛性，悉為此唯一音聲喚顯，功德無量無邊也。<br>　　崇奉我己心之妙法蓮華經為本尊，我己心中之佛性受南無妙法蓮華經呼喚顯出之當體，稱之為佛。譬如籠中鳥鳴，空中飛鳥被喚來集。飛鳥來集，籠鳥思出。口唱妙法，我身佛性，受喚必顯。梵王、帝釋之佛性受喚而守護我等。佛菩薩之佛性受喚而喜悅。是以說：「若暫持者，我即歡喜，諸佛亦然」者，此意也。是以，三世諸佛亦以妙法蓮華經五字成佛，是云三世諸佛出世之本懷、一切眾生皆成佛道之妙法也。須善能體得此等趣旨，成佛之道，在於破棄我慢偏執之心，唱奉南無妙法蓮華經也。<br>　　　　　　　　　　　　　　　　　　　　　　日　　蓮　印"
		},
		{
			"_id": "405",
			"name": "三世諸佛總勘文教相廢立",
			"context":
				"三世諸佛總勘文教相廢立<br><br>弘安二年十月　五十八歲作<br>別名：總勘文抄　　　<br>　　　　　　　　　　　　　　　　　　　　　　日　　蓮　撰之<br>　　夫一代聖教者，總為五十年之說教，是言一切經也。此分為二：一者化他，二者自行。<br>　　一、化他之經者，是於法華經前四十二年間，所說諸經教也，此云權教，亦名方便。此是四教中，三藏教、通教、別教之三教也。五時中，是華嚴、阿含、方等、般若之四時，法華時前之經教也。又是十界中之前九法界。又在夢寤中，是夢中之善惡。又、夢云權，寤為實也。是故，夢是假，無體無性，故名為權也。寤是常住不變之心體故，此名為實。故四十二年諸經教，是說生死夢中之善惡，故言權教。是為誘引夢中眾生，使其驚覺，得成法華經之寤，而作之準備，為方便經教，故言權教。斯可由其文字之解讀，而有得於心也。<br>　　此權訓為假。此權之範，以夢為本；實者訓為真實，此實之範，以寤為本。故、生死之夢，是權，無性體，為權之範，故云妄想。本覺之寤，是實，離生滅之心，為實之範，故云實相。以之糾權實二字，即可知一代聖教中，化他之權與自行之實，兩者間之差別矣。故四教中之前三教，五時中之前四時，十法界中之前九法界，皆是同說夢中善惡之事，故云權教也。<br>　　此之教相，無量義經云：「四十餘年，未顯真實」。未顯真實之諸經，是夢中之權教。故、釋籤云：「性雖無殊，必藉幻，發幻機、幻感、幻應、幻赴。能應、所化，並非權實」，此皆夢幻中之方便教。性雖無殊等者，夢中心性、寤時心性，只一心性，總雖無異，夢中虛事與寤時實事，二事同出於一心法，皆是見我心者也，所釋如是。<br>　　故、止觀云：「前三教四弘，能所雖泯」。四弘者，眾生無邊誓願度、煩惱無邊誓願斷、法門無盡誓願知、無上菩提誓願證，此云四弘。能者如來，所者眾生。此四弘，能之佛與所之眾生，於前三教皆是夢中是非，釋意如是。<br>　　是以，法華以前四十二年間說教之諸經，是未顯真實之權教、方便也。是誘引至法華之方便，故非真實。此是佛自集四十二年間所說後，今於欲說法華經前，先說序分開經之無量義經時，自為論定之教相，不可藉他人之言，不可於此生疑。故、玄義云：「九界為權，佛界為實」。九法界之權，是指四十二年之說教；佛法界之實，是謂八年所說，法華經是也。故、法華經云為佛乘；九界之生死，既是夢之理，乃云權教。佛界之常住，既是寤之理，乃云實教。故五十年之說教、一代聖教、一切諸經，是化他之四十二年權教，與自行之八年實教，合為五十年者，以權實二字觀之，如懸明鏡，無有陰翳。<br>　　故修行三藏教，歷三僧祇、百大劫，其思欲成佛，終則祇有灰身入滅，自燒我身，使成灰燼耳。修行通教，於滿七阿僧祇、百大劫，其思欲成佛，如前同樣，亦唯灰身入滅，泯滅形跡。修行別教，盡二十二大阿僧祇、百千萬劫，終思作佛，亦祇是生死夢中權教之成佛。以本覺之寤之法華經見之，別教無實佛，夢中之果也，故於別教之教道，云無實佛也。別教之證道，初地始斷一分之無明，顯一分中道之理，還見別教，始知是隔歷不融之教，而移入圓教，則成為圓人，不留於別教。有上中下三根之不同故，由初地、二地、三地，乃至等覺止，皆成圓人，故於別教無佛，云有教無人。<br>　　故、守護國界章云：「有為報佛，夢中權果 前三教修行之佛。無作三身，覺前實佛後圓教觀心之佛」，又云：「權教三身，未免無常 前三教修行之佛。實教三身，俱體俱用 後圓教觀心之佛」。此釋希善會之。權教是難行苦行，縱思偶得成佛，亦是夢中之權佛，還至本覺之寤時，無實佛也。既無極果之佛，有教無人也。況其教法，能為實耶？取之修行，迷於聖教矣。<br>　　此前三教不得成佛之證據既為說置，使末代眾生打開慧解。九界眾生於一念無明之睡眠中，沈溺於生死之夢，忘失本覺之寤，執著夢之是非，由冥更入於冥。是故如來，入於我等生死夢中，同於顛倒眾生，以夢中之語，誘引夢中眾生，說夢中善惡之差別，漸漸導之。夢中善惡之事，種種重疊，無量無邊，先就善事，立上中下，是為三乘之法、三三九品也。如此說已，又立上上品之根本善，云上中下，三三九品之善。皆悉九界生死夢中之善惡是非。今、總之為邪見外道 搜要記之意。<br>　　此上，又上上品之善心，既是本覺之寤理，此云善之本，說使聞時，以夢中善惡之力故，始聞知寤本心之實相之理。是時，佛開會言：「夢與寤之二，雖是虛事與實事之二，心法只一。值眠之緣為夢，離眠則是寤心，心法只是一箇」，構造此開會之底層，是方便也 此是別教中道之理。是故，未顯十界互具、圓融相即，則無成佛之人。故從三藏教至別教四十二年之間，八教皆悉方便、夢中之善惡也。只暫用之以誘引眾生之準備、方便也。<br>　　此權教中，各各皆悉有方便與真實，權實之法不闕。四教一一各有四門，無有差別。語同，文字亦無異，因之，迷於其言，不為分別權實之差別時，云佛法滅。<br>　　此方便之教，唯穢土有之，淨土皆無之。法華經云：「十方佛土中，唯有一乘法，無二亦無三，除佛方便說」。故知，取十方佛土無有之方便教為往生之行，十方淨土有之一乘法嫌之不取，有可成佛之道理耶、否耶？<br>　　一代教主釋迦如來，說一切經，勘文為言：「三世諸佛，同樣亦是一語一心勘文之說法儀式。我亦如是，不違一言之說教次第也」。方便品云：「如三世諸佛，說法之儀式。我今亦如是，說無分別法」。無分別法者，一乘妙法。無簡善惡，草木樹林、山河大地，一微塵中，互各具足十法界法。我心之妙法蓮華經一乘，周遍十方淨土無闕。十方淨土之依報正報，功德莊嚴，在我心中，片時無離，三身即一之本覺如來也，此外無法。十方淨土獨有此一法，無有餘法。故云無分別法是也。<br>　　不取此一乘妙法之行，而取淨土所無之方便教為成佛行者，迷中之迷也。我成佛後，立還穢土，為令穢土眾生入佛法界，次第誘引，而說方便教，此云化他教也。故言權教，又云方便。化他法門，略述大體如斯。　　二、自行之法者，是法華經八年之說。此經說寤之本心。唯眾生習於夢中心地，故借夢中言語，而教說寤之本心。語雖是夢中言語，意是教說寤之本心。法華經之文與釋，其意如此。不明此意，則於經文與釋文，必生迷焉。但此化他之夢中法門，既亦是備於寤本心之德用法門，取夢中之教，攝於寤心故，四十二年夢中之化他方便法門，亦攝於妙法蓮華經之寤心，心外無法也。此云法華經之開會也。譬如大海納眾流。　　　　　　　　　　　　<br>　　佛之心法妙與眾生之心法妙，取此二妙，攝於己心，故心外無法。己心、心性、心體之三，是己身本覺三身如來也。是經說云：「如是相 應身如來、如是性 報身如來、如是體 法身如來」，此云三如是。此三如是之本覺如來，是以十方法界為身體，十方法界為心性，十方法界為相好。是故我身，本覺三身如來之身體也。周遍法界，一佛德用，一切法皆是佛法也。佛說此時，列其座席之諸四眾、八部、畜生、外道等，不漏一人，其妄想之僻見、僻思，迅即散止，還於本覺之寤，皆成佛道。<br>　　佛如寤之人，眾生如作夢之人。故生死之虛夢醒，還於本覺之寤，是云即身成佛、云平等大慧、云無分別法、云皆成佛道者，只一法門耳。十方佛土，雖各各區分，通是一乘之法也。無方便故，無分別法。十界眾生，雖各各有異，實相之理是一，故無分別。百界千如、三千世間之法門雖殊，以十界互具故，無所分別也。夢與寤、虛與實，雖各別異，既為一心中之法，故無分別。過去、未來、現在雖為三，既是一念心中之理，則無分別也。<br>　　一切經之語，是夢中之語者，譬如扇與樹。顯法華經寤心之言，譬如月與風。故、本覺寤心之月光是照無明之闇，實相般若智慧之風是拂妄想之塵。故以夢語之扇與樹，使知寤心之月與風。是故，散夢之餘波，令歸於寤之本心也。<br>　　故、止觀云：「如月隱重山，舉扇類之。風息大虛，動樹訓之」。弘決云：「真常性月，隱煩惱山，煩惱非一，故名為重。圓音教風，息化歸寂，寂理無礙，猶如大虛。四依弘教，如動樹舉扇......知風識月」。夢中煩惱之雲，重疊如山，其數八萬四千之塵勞，隱心性本覺之月輪。如扇樹之經論文字、言語之教，使覺知如月風本覺之理之聖教也。故、文與語如扇與樹。上釋是一往之釋，非實義。將如月之妙法心性悟覺，與如風之我心般若慧解，予以教知者，是名妙法蓮華經，故、釋籤云：「尋聲色之近名，而至無相之極理」。聲色之近名者，如扇與樹之夢中一切經論之言說。無相之極理者，如月與風之寤中我身心性寂光之極樂也。<br>　　此極樂者，十方法界正報之有情，與十方法界依報之國土，和合為一體三身即一，四土不二，法身一佛也。十界為身是法身，十界為心是報身，十界為形是應身。十界之外無佛，佛之外無十界，依正不二，身土不二。以一佛之身體云寂光土，是故云無相之極理。離生滅無常之相，故云無相。法性之淵底，玄宗之極地，故云極理。此無相極理之寂光極樂，在一切有情之心性中，清淨無漏也。名之為妙法之心蓮台。是故云心外無別法，此是通達解了一切法皆是佛法也。<br>　　生與死之二理，是生死之夢理、妄想也、顛倒也。以本覺之寤，正我心性，則無可生之始，故亦無可死之終，此非已離生死之心法耶？劫火不燒，水災不朽，劍刀不斬，弓箭不射。入芥子中，芥子不廣，心法不縮。滿虛空中，虛空不廣，心法不狹。<br>　　背善云惡，背惡云善。故、心之外無善無惡。離此善惡，云無記也。善惡無記，此外無心，心外無法。故，善惡淨穢、凡夫聖人、天地大小、東西南北、四維上下，言語道斷，心行所滅。於心中作分別，而顯之於言，故心外無有分別，亦無無分別。云言者，是心思之響，而顯作聲者也。<br>　　凡夫迷於己心，不知不覺。佛悟而顯之，名為神通。神通者，神之通一切法而無礙也。此自在之神通，具在於一切有情之心，故狐狸等各各所現通力，皆心神分分之悟也。由此心之一法，有國土世間出現。一代聖教，是說此者也。此云八萬四千法藏，皆悉一人身中之法門也。然則，八萬四千法藏，是我身一人之日記文書。此八萬法藏孕懷於我心中，以我身中之心，思於我身之外，求佛、法、淨土，是云迷也。<br>　　此心，值善惡之緣，而造出善惡之法。華嚴經云：「心如工畫師，造種種五陰。一切世界中，無法而不造。如心佛亦爾，如佛眾生然。三界唯一心，心外無別法。心佛及眾生，是三無差別」。又、無量義經云：「從無相不相一法，出生無量義」取意。無相不相一法者，一切眾生之一念心是也。文句釋云：「無生滅無常相，故云無相也。離二乘有餘無餘二涅槃相，故云不相也」取意。以心之不思議，為經論之詮要也。<br>　　悟知此心，名云如來。悟知之後，十界是我身、我心、我形也。本覺如來，是我身心故。不知之時，名為無明。無明者，無有光明，不覺不明我心樣相也。悟知之時，名云法性。故無明與法性，是一心之異名。名與言雖有二，心只是一心。由斯，無明非可斷之者也。斷夢心之無明，將失寤心故。總之，圓教之意，一毫之惑不斷，故云一切法皆是佛法也。<br>　　法華經云：「如是相一切眾生之相好本覺之應身如來、如是性 一切眾生之心性本覺之報身如來、如是體 一切眾生之身體本覺之法身如來」。由此三如是，出生後之七如是，合成十如是。此十如是，乃十法界，此十法界，出於一人之心，成八萬四千法門。此一人為範，一切眾生平等者如是。此乃三世諸佛之總勘文，確是蓋有戳記之正本文書。佛之戳記者，實相之一印也。印者，戳記之異名也。餘一切經無實相印，非正本文書，全無實佛。無實佛故，是夢中文書。淨土所無之故也。<br>　　十法界雖十，十如是則一。譬如水中之月，雖是無量，虛空之月只一也。九法界之十如是，是夢中之十如是，故如水中之月。佛法界之十如是，是本覺寤之十如是，如虛空之月。是故，顯一佛界之十如是，九法界之十如是，如水中之月，無一闕減，同時皆顯。體用具於一，成一體之佛。十法界相互具足而成平等之十界眾生，虛空之本月與水中之末月，具足於一人身中，無有所闕。故十如是，是本末究竟，平等無差別。本者眾生之十如是，末者諸佛之十如是也。諸佛是眾生一念心之所顯，故、眾生是本，諸佛是末也。<br>　　然、法華經云：「今此三界，皆是我有；其中眾生，悉是吾子」。佛成道後，為化他故，唱迹之成道，生死夢中說本覺之寤。智慧譬父，愚癡譬子，如是說之。眾生雖是本覺之十如是，一念無明如眠覆心，入生死夢中，忘本覺之理，於斷髮絲之間，見過去、現在、未來三世之虛夢。<br>　　佛如寤之人，其入生死之夢，驚醒眾生之智慧，如夢中之父母；夢中之我等，如其子女。以此道理，乃言「悉是吾子」也。解得此理，諸佛與我等，於本是父子，於末亦是父子；父子之天性，本末是同。由此，觀得己心與佛心無異，故生死之夢覺，還於本覺之寤，是云即身成佛。即身成佛，是今己身上之天性、地體也；無煩無障，眾生之運命也、果報也、冥加也。　　夫以夢時之心譬迷，悟時之心譬悟，以此覺悟一代聖教時，見無跡無形之虛夢而心苦，成汗水驚，然我之身、家、臥所，一無所異。夢中之虛與寤之實二事，雖均是目所見、心所思及者，然其所亦只一所、身亦只一身，而有虛與實之二者不同。由此可知，夢見九界生死之我心，與佛界常住之寤心，無有所異。夢見九界生死之所，與佛界常住之寤所，亦無所不同。心法不改，所在不差，而夢皆虛事，寤為實事。<br>　　止觀云：「昔有莊周，夢成胡蝶，經一百年，苦多樂少，成汗水驚，胡蝶不成，百年不經，無苦無樂，皆虛事也、皆妄想也」以上取意。弘決云：「無明如夢蝶，三千如百年。一念無實，猶如非蝶。三千亦無，如非積歲」。此釋是即身成佛之證據。夢成蝶時，莊周不異。寤思不成蝶時，無別莊周。思我身是生死凡夫時，如夢成蝶，僻見僻思也。思我身是本覺如來時，如本莊周，即身成佛。非云以蝶身成佛，思成蝶是虛事，全無成佛之言，不值一談。無明判如夢中之蝶，則我等僻思，猶如昨日之夢，是無性無體之妄想。誰人信受虛夢之生死，而致疑於常住涅槃之佛性耶？<br>　　止觀云：「無明癡惑，本是法性；以癡迷故，法性變作無明，起諸顛倒，善不善等。如寒來結水，變作堅冰。又如眠來，變心有種種夢。今當體諸顛倒，即是法性，不一不異。雖顛倒起滅，如旋火輪。不信顛倒起滅，唯信此心但是法性。起是法性起，滅是法性滅。體其實不起滅，妄謂起滅。只指妄想，悉是法性。以法性繫法性，以法性念法性，常是法性，無不法性時」。如是無一瞬間不為法性之理法性，卻於猶如夢蝶之無明，想作實有而迷之也。<br>　　止觀之九云：「譬如眠法覆心，一念之中，夢無量世事......若寂滅真如，有何次位......一切眾生，即大涅槃，不可復滅。有何次位、高下、大小耶？不生不生不可說，有因緣故，亦可得說。十因緣法，為生作因，如畫虛空，方便種樹，說一切位耳」。知十法界之依報正報，是法身之佛、一體三身之德，通達解了一切法皆是佛法，是為名字即。自名字即之位，即身成佛，故圓頓之教無次位之次第。故、玄義云：「末代學者，多執經論，方便斷伏諍鬥。如水性冷，不飲安知」。<br>　　天台之判云：「次位綱目，依仁王、瓔珞；斷伏高下，依大品、智論」。仁王、瓔珞、大品、大智度論，皆是法華以前八教之經論。權教之修行，經無量劫，昇進次位，說位次第。<br>　　今觀法華既是超八教之圓，速疾頓成，心、佛、眾生之三者，悉攝於我一念心中，心外無之，則下根行者猶可於一生中，入妙覺位。一多相即，一位皆是具足一切位，故於一生得入。下根如是，況中根者，何況上根！實相之外，更無別法。實相無次第，故無位。<br>　　總之，一代聖教是說一人之法，我身本體，善須知之。悟之者云佛，迷之者眾生也，此華嚴經之文意。弘決六云：「知此身中，具倣天地。知頭圓象天，足方象地，身內空種，即是虛空。腹溫法春夏，背剛法秋冬，四體法四時。大節十二，法十二月；小節三百六十，法三百六十日。鼻息出入，法山澤溪谷中風。口息出入，法虛空中風。眼法日月，開閉法晝夜。髮法星辰，眉法北斗。脈法江河，骨法玉石，肉法地土，毛法叢林。五臟在天法五星，在地法五岳，在陰陽法五行，在世法五常，在內法五神，修行法五德，治罪法五刑，謂墨、劓、剕、宮、大辟 此五刑人，種種傷之，其數三千之罰，有此五刑。主領為五官，五官如下第八卷，引博物誌，謂句芒等昇天曰五雲，化為五龍。心為朱雀，腎為玄武，肝為青龍，肺為白虎，脾為勾陳。又云五音、五明、六藝，皆從此起。亦復當識內治之法，覺心內為大王，居百重之內，出則為五官侍衛。肺為司馬，肝為司徒，脾為司空，四肢為民子，左為司命，右為司錄，主司人命。乃至臍為太一君等，禪門中廣明其相」。<br>　　人身本體，委細檢之如是。然以此金剛不壞之身，思作生滅無常之身，是僻思也，弘決釋之如莊周之夢蝶耳！<br>　　五行者，地水火風空也，亦云五大種、五蘊、五戒、五常、五方、五智、五時。原只一物，各經異說。內典、外典，名目不同。今經開之，說是一切眾生心中之五佛性，五智如來之種子，是則妙法蓮華經之五字也。以此五字造人身之體，本有常住也、本覺如來也。是云十如是，云「唯佛與佛、乃能究盡」。不退菩薩與極果二乘，少分亦所不知之法門也。然信受法華圓頓之凡夫，自初心之位知之，故得即身成佛，作金剛不壞之體也。<br>　　以是可了知 我身與天地一體，天崩、我身崩，地裂、我身裂，地水火風滅時、我身亦滅。然此五大種，過去、現在、未來三世雖有變易，五大種則不變易。正法、像法、末法之三時雖殊，五大種是一，無盛衰轉變。藥草喻品之疏云，圓教之理是大地，圓頓之教是空雨。又，三藏教、通教、別教之三教是三草二木。其故，此草木生自圓理之大地，受圓教空雨之滋養，五乘之草木榮盛，然不知是依於天地而身得榮盛，故三教之人天、二乘、菩薩譬於草木，說是不知恩，故得草木之名。今至法華，五乘草木始識圓理之母、圓教之父。說一地所生，而知母恩。說一雨所潤，而知父恩。藥草喻品之意，如是也。<br>　　釋迦如來，五百塵點劫之當初，作凡夫時，知己身是地水火風空，即座開悟。後為化他，世世番番，出世成道；在在處處，八相作佛。今世，王宮誕生，樹下成道，令眾生見知其始成佛之狀，而四十餘年設方便之教，誘引眾生。其後，捨方便之諸經教，說顯正直之妙法蓮華經、五智如來種子之理，其中，納四十二年間方便諸經於一丸，開為一佛乘，名人一之法，乃一身之法也。<br>　　此妙法蓮華經，是眾人無可異論，真實之經書，確有佛戳記之印，亦為三世諸佛承傳之文書。自釋迦佛相傳時，三千三百萬億那由佗國土之上，虛空之中，塞滿無數菩薩等，佛盡為摩頂，指時云，末法今時，為我等眾生，須將此妙法確實說使聞知，佛之讓狀，須確實授與末代眾生，慇懃三度同作此言。於時，此無數菩薩等，一一曲躬低頭，三度同聲恭稱：「我等決不後人，皆願竭力奉行」。佛乃安心，還歸本覺之都。<br>　　三世諸佛之說法儀式、作法，其言皆同，是為末代之讓狀，故直指後五百歲，是以此妙法蓮華經為成佛之時，此明載於讓狀正面，乃相承之證文也。<br>　　安樂行品說，入於末法，近來初心之凡夫，須修行法華經而成佛。身安樂行、口安樂行、意安樂行之自行三業，與誓願安樂之化他行，同是為「於後末世，法欲滅時」者也。此近來之時，有已上四所。藥王品說二所，勸發品說三所。皆指近時留置讓予之正式文書，不用之、而偏是聽信凡夫之言，任隨愚癡之心，違背三世諸佛之讓狀，永背佛法，三世諸佛未遂本意，遺憾不已，將為此憂心、悲歎乎？<br>　　涅槃經云：「依法不依人」。痛哉、悲哉！末代學者，學習佛法，反滅佛法。弘決悲之曰：「聞此圓頓不崇重者，良由近代習大乘者雜濫故也。況像末情澆，信心寡薄。圓頓教法，溢藏盈函。不暫思惟，便至瞑目。徒生徒死，一何痛哉」！同四云：「然圓頓教，本被凡夫。若不擬益凡，佛何不自住法性土，以法性身，為諸菩薩，說此圓頓？何須與諸法身菩薩，示於凡身，現此三界耶......一心在凡，即可修習」。<br>　　所詮，己心與佛身，觀得為一，可速成佛矣。故、弘決又云：「一切諸佛，由觀己心，不異佛心，故得成佛」，此云觀心。悟己心之與佛心，實同一心，則無可礙臨終之惡業，亦不存留戀生死之妄念。既知一切法皆是佛法，可為教訓之善知識亦無所用矣。思其所思，言其所言，為其所為，行其所行，行住坐臥之四威儀，所作皆與佛心和合一體，無過無障，成自在身，此云自行。<br>　　而捨如此自在自行之行，心住於不見形跡之無明妄想等僻思，違背三世諸佛教訓，從冥入冥，永背佛法，可悲、可悲！只今，改心歸悟，可知即身成佛，原不可求於己身之外。己心之鏡，與佛心之鏡，只是一鏡。我等向鏡背，不見己性之理，故云無明。如來向鏡面，見己性之理。故明與無明，其體只一，鏡雖是一鏡，只以表裏不同，而有明暗差別。鏡之背，並不為表面之障，只以所向不同，而見得失。此二者是相即融通之一法二義。<br>　　化他法門，如向鏡背。自行觀心，如向鏡面。化他時之鏡、自行時之鏡，皆己心性之鏡，只一而無替。鏡譬即身，向面譬成佛，向背譬眾生。鏡有背，譬性惡不斷。向背時，無表面之德，譬化他功德，譬眾生之佛性不顯也。<br>　　自行與化他，如得與失之力用。玄義一云：「如薩婆悉達、彎祖王弓滿，名為力。中七鐵鼓，貫一鐵圍山，洞地徹水輪，名為用 自行之力用也。諸方便教，力用微弱，如凡人弓箭。何者？昔緣稟化他二智，照理不遍，生信不深，除疑不盡 已上化他。今緣稟自行二智，極佛境界，起法界信，增圓妙道，斷根本惑，損變易生，非但生身及生身得忍兩種菩薩俱益，法身、法身後心兩種菩薩亦俱益。化功廣大，利潤弘深，蓋茲經之力用也 已上自行」。自行與化他之力用，勝劣分明，勿論矣。善希見之，此乃映照一代聖教之明鏡教相也。<br>　　「極佛境界」者，十如是之法門也。十界與十如互為具足，而十界十如之因果、權實之二智二境，具於己身之中，不遺一人。如是通達解了，是云究悟佛語。<br>　　「起法界信」者，十法界為體，十法界為心，十法界為形之本覺如來，信其具於己身中也。<br>　　「增圓妙道」者，自行化他之二，是相即圓融之法，如珠光寶之三德，祇是一珠之德。片時不相離，佛法無不足，一生中成佛，增慶喜之念。<br>　　「斷根本惑」者，覺一念無明之眠，還於本覺之寤。生死與涅槃，俱如昨日之夢，無跡無形也。<br>　　「損變易生」者，同居土之極樂、方便土之極樂、實報土之極樂，往生於此三土之人，於彼土修行菩薩道，欲成佛之間，因移果易，次第進昇，歷經多劫，遠待成佛，云變易生死也。捨下位云死，進上位云生。如是變易之生死，是淨土之苦惱也。<br>　　爰凡夫之我等，於此穢土修行法華，十界互具、法界一如故，淨土菩薩之變易生損，佛道之行增，促變易生死，於一生中成就佛道故，生身及生身得忍兩種菩薩，增道損生也。<br>　　「法身菩薩」者，捨生身，居實報土之菩薩也。<br>　　「後心菩薩」者，等覺之菩薩也。但法華經迹門，利益生身及生身得忍菩薩；本門，利益法身菩薩及後心菩薩。今則開會門，攝於本門，成一妙法。故、凡夫我等以穢土修行之行力，利益淨土十地、等覺菩薩之行，故「化功廣大」化他德用。<br>　　「利潤弘深」者 自行德用。圓頓行者，自行與化他，不漏一法，一念具足，橫遍十方法界云弘，豎亙三世，極法性之淵底，故深也。<br>　　此經自行之力用如此。化他之諸經，不具自行，似鳥以片翼不能翔空，故無成佛人。今法華經是自行化他之二行開會，無有不足，故如鳥具二翼飛行無障，成佛無礙也。<br>　　藥王品以十喻，判自行化他力用之勝劣。第一譬云，諸經如諸水，法華如大海 取意。自行之法華經誠如大海，化他諸經之眾水雖晝夜不斷流入，亦不增不減，顯不可思議之德用。而諸經之眾水，無有片時，可納法華經之大海。自行化他之勝劣如是，以一例諸。<br>　　上舉譬喻，皆佛所說，未入人言。意得此旨，一代聖教如懸明鏡，無有陰翳。見此釋文，誰人於勝劣猶存迷惑乎？此是三世諸佛之總勘文也，決不可引入人師之會釋。是三世諸佛之出世本懷，亦一切眾生成佛之直道也。<br>　　以四十二年化他之經所立諸宗，華嚴、真言、達摩、淨土、法相、三論、律宗、俱舍、成實等也。此等悉皆法華已前八教中之教，皆是方便。兼、但、對、帶之方便誘引也，三世諸佛說教之次第也。須正此次第而談法門，若次第有違，非佛法矣。一代教主釋迦如來，正三世諸佛說教之次第，云一字不違，我亦如是，於經曰：「如三世諸佛，說法之儀式。我今亦如是，說無分別法」。若違之，永背三世諸佛之本意。他宗祖師，各立自宗，與法華宗爭，乃誤中之誤、迷中之迷！"
		},
		{
			"_id": "406",
			"name": "一代五時繼圖",
			"context":
				"一代五時繼圖<br>加大論，亦云四論宗。<br>　　　　　　　　　　　　　　　　　一　根本法輪<br>二藏　　一　聲聞藏　　三轉法輪　　二　枝末法輪<br>　　　　二　菩薩藏　　　　　　　 三　攝末歸本法輪<br>　　　　　　　　 文殊<br>　　　　　　　　　馬鳴<br>　　　　　　　　　龍樹<br>　　　　　　天竺　提婆<br>　　　　　　　　　龍智<br>　　　　　　　　　清辨<br>　　　　　　　　　智光<br>　　　　　　　　　羅什<br>　　祖師　　　　　道朗<br>　　　　　　唐土　法朗<br>　　　　　　　　　吉藏　亦云嘉祥大師嘉祥寺僧<br>　　　　　　　　　觀勒僧正－百濟國人<br>　　　　　　　　　慧灌───高麗國人"
		},
		{
			"_id": "407",
			"name": "三世諸佛總勘文教相廢立",
			"context":
				"三世諸佛總勘文教相廢立<br>　　徵他學決、破之云 山王院：「凡八萬法藏，統其行相，不出四教。如卷頭所示，藏通別圓即聲聞、緣覺、菩薩、佛乘也。真言、禪門、華嚴、三論、唯識、律業、成俱二論等之能所教理，何能超過此四教？若言超過，豈非外邪。若言不出，便須問他所期 即四乘之果。然後隨答，推徵極理，以我四教行相並檢決定。於彼所期之果，若與我違，隨即詰之。<br>　　且如華嚴，五教各有修因向果，初中後之行不一，一教一果是所期。若非藏通別圓之因果，不成佛教耳！三種法輪、三時之教等，就中可定，汝以何者為所期之乘耶？若言佛乘，未見成佛之觀行。若言菩薩，此亦有即離中道之異，汝當取何耶？若取離邊，果無可成。若要即是，可例佛乘難之。雖誦真言，不會三觀一心之妙趣者，恐同別人，不證妙理。所以逐他所期之極，準理 己宗之理可徵。因明道理對於外道，多在小乘及別教。若望法華、華嚴、涅槃等經，是攝引門。權對機設，終以引進。令邪小之徒，會至真理。所以論時，須存四依目擊之志，莫執著之。又須將他義對檢自義，據以決其是非。莫執而怨之 大抵他宗，多在三教之內，少達圓旨」。<br>　　先德大師之所判如是。諸宗所立，懸鏡照見無可遁形，末代學者，何為不見，更妄判教門乎！<br>　　大綱之三教，善望學之。頓、漸、圓者，三教也；是一代聖教之總三諦。頓、漸之二，是四十二年之說；圓教之一，是八年之說，合為五十年。此外無法，何由迷之？居於眾生時，云此是三諦；成就佛果時，云此是三身。一物之異名也。將此說顯者，云一代聖教。將此開會，悟知是唯一之總三諦時，是即成佛。此云開會，此云自行。<br>　　又、他宗所立各宗，將此總三諦分別為八。各各立宗，缺圓滿之理，無成佛之理。是故，餘宗無實佛，故嫌之，其意是嫌教理不足也。取圓教以觀一切諸法，則圓融、圓滿，如十五夜之月，圓滿究竟，不嫌善惡，不拘時節，不求靜處，不擇人品，既知一切諸法皆是佛法，通達諸法，即雖行非道，仍得成佛故。<br>　　天地水火風是五智如來，住在一切眾生之身心中，無片時隔離，故心中世間與出世和合，心外全無別法。故於聞時，立即速成佛果，無有滯礙，道理至極。<br>　　總三諦者，譬如珠光寶，以有此三德，而稱如意寶珠，故譬之總三諦。珠之三德，各自分別，成得何用？隔別之方便教各宗亦如是。珠譬法身，光譬報身，寶譬應身。此總三德，分別立宗，有嫌不足。聚合為一，是云總三諦也。此總三諦，是三身即一之本覺如來也。<br>　　又、寂光譬為鏡，同居與方便與實報之三土，譬映於鏡之像。四土亦一土，三身即一佛。今此三身與四土和合為佛一體之德，是云寂光佛也。以寂光佛為圓教之佛，以圓教佛為寤之實佛，其餘三土之佛是夢中權佛也。此是三世諸佛所為勘文同語之總教相，不雜人言，亦無有會釋。<br>　　若違於此，是背逆三世諸佛之大罪人，天魔外道也。永背佛法之故。<br>　　此希秘藏之，勿示他人。若不秘藏，妄為披露，則佛法無證理，二世無冥加。倘更有謗人出來，違背三世諸佛之故，二人俱墮惡道，識此，故為之誡。望妥為秘藏，深證此理，契合三世諸佛之本意，蒙受二聖、二天、十羅剎之擁護，無滯得遂上上品之寂光往生，須臾之間，還來九界生死之夢中，身遍十方法界之國土，心入一切有情之身中，由內勸發，自外引導，內外相應，因緣和合，普施自在神通慈悲之力，廣為利益眾生，無有滯礙。　　三世諸佛以此思為一大事因緣而出現世間。一者，中道也，法華也。大者，空諦也，華嚴也。事者，假諦也，阿含、方等、般若也。以上是一代之總三諦。悟知此時，成得佛果，故為出世之本懷、成佛之直道也。因者，一切眾生身中，有總三諦，常住不變，總此云因。緣者，雖有三因佛性，若未值善知識之緣，不悟、不知、不顯。若值善知識之緣，必顯，故云緣。<br>　　然今此一、大、事、因、緣，五事和合，值難值善知識之緣，五佛性顯矣，何滯之有？春之時來，值風雨之緣，無心草木，皆悉萌生，華榮葉茂，是值世之氣色也。秋之時至，值月光之緣，草木皆悉結實成熟，養育一切有情，延益壽命，長養以終，顯成佛之德用，能有疑之而不為信之人耶？無心草木，猶是如此，何況於人倫乎？<br>　　我等雖是愚迷凡夫，然有一分之心，有解，分別善惡，能感知時節。然以宿緣所催，受生於佛法流布之國土，若有值善知識之緣，分別因果，本是成佛可期之身。今雖值善知識，猶劣於草木，身中之三因佛性不顯，默止不言，可有其謂歟？<br>　　此度必必長覺生死之夢，還歸本覺之寤，切斷生死之紲。自今以往，不可懸心於夢中之法門，可與三世諸佛，一心和合，修行妙法蓮華經，無障開悟。自行、化他二教之差別，懸鏡無翳。三世諸佛之勘文如是。秘之、秘之！<br>　　弘安二年己卯十月　日　　　　　　　　　日　　蓮　花押"
		},
		{
			"_id": "408",
			"name": "諫曉八幡抄",
			"context":
				"諫曉八幡抄<br><br>　　夫馬之一歲二歲時，頸長腿細，總不見其為病。而至七八歲時，軀壯肉肥，四肢不勝，如小船之載大石，小枝之垂果累累，多見有病，力衰用微，而壽將盡。天神等亦復如是。成劫之始，生來眾生，持有先世果報高貴，無人界之惡，身有榮光，心地純良，如日月之皎潔，健勇如獅象。成劫漸過，運入住劫，前之天神等年事既增，如下旬之月。今、生來之天神，果報衰減，多出現下劣眾生。<br>　　是以，一天漸起三災，四海初現七難，一切眾生，始覺知苦樂矣！<br>　　此時，有佛出現，以名佛教之藥，授天、人及神，如燈之添油、老人得杖，天神等更有威光，增長勢力，如在成劫。<br>　　佛教又分五味，釋尊在世時之眾生，雖不如成劫之時，然果報不為甚衰，五味中任嘗一味，皆得增其威光勢力。佛滅度後，正像二千年已過，既入末法，昔之天、神、阿修羅、大龍等年事俱高，身疲心勞；而今，生來之天人、修羅等，或為小果報，或為惡天人等，雖服小乘、權大乘等之乳、酪、生蘇、熟蘇味，如授老人以粗食，奉貴人以麥飯然。<br>　　而現世不辨於此之學人等，泥於舊習，徒以阿含經、方等、般若、華嚴、大日經等，諷誦於日本國一切諸神等之前；奉俱舍、成實、律、法相、三論、華嚴、淨土、禪等之僧為護持僧，恰如授老人以粗食，餵小兒以強飯也。<br>　　何況，今之小乘經與小乘宗、大乘經與大乘宗，已非昔之小大乘之經宗。佛法自天竺渡來漢土時，小大諸經，金言混有私言。各宗、天竺漢土論師、人師，或以小爭大，或指大為小，或以小雜大，或以大并小。或後經與先經爭，以後作先，以先為後。或謂顯經為密經，密經為顯經。譬加水入乳，加毒於藥。<br>　　涅槃經，佛記未來云：「爾時諸賊，以醍醐故，加之以水，以水多故，乳酪醍醐，一切俱失」。阿含小乘經如乳味，方等、大集經、阿彌陀經、深密經、楞伽經、大日經等如酪味，般若經等如生蘇味，華嚴經等如熟蘇味，法華、涅槃經等如醍醐味。設雖是小乘經之乳味，若如佛說，何不能成一分之藥耶？何況諸大乘經，何況法華經耶？<br>　　然、自月氏傳經漢土，譯人一百八十七人。其中，除羅什三藏一人，前後一百八十六人，皆是於純乳加水、以毒入藥之人也。不辨此理之一切人師末學等，設讀誦一切經，胸納十二分經，離生死之事、難矣。又、現時雖或有一分之徵，不足為感天動地之禱；雖得魔王、魔民等之加予守護，似如法之有驗，其身也、其檀那也，終不得安穩。譬如，舊醫留置有雜毒之藥，其弟子等或盜取，或自然取之，以治人病，爭得安穩？<br>　　當世日本國之真言等七宗，並淨土、禪宗等諸學者等，不知弘法、慈覺、智證等之將最為第一如醍醐之法華經，稱其為第二、第三等，是取私見之水以加於醍醐者也。若依佛說，豈得免於一切俱失之大科耶？大日經劣於法華經者有七重之事，而弘法等顛倒之，定大日經最第一，使弘通於日本國，是於法華經一分之純乳中，雜入大日經七分之水者，既非水，亦非乳；非大日經，亦非法華經；似法華經，亦似大日經。<br>　　大覺世尊於涅槃經記此事云：「於我滅後，正法將欲滅盡。爾時多有，行惡比丘......如牧牛女，為欲賣乳，貪多利故，加二分水......此乳多水。爾時是經，於閻浮提，當廣流布。是時當有，諸惡比丘，抄掠是經，分作多分，能滅正法、色香美味。是諸惡人，雖復讀誦、如是經典，滅除如來、深密要義......抄前著後，抄後著前，前後著中，中著前後。當知如是，諸惡比丘，是魔伴侶」。<br>　　今案日本國，自代始已來既久，舊有守護善神，定是福盡壽減，威光勢力就衰。必嘗佛法味，威光勢力才得增長，而佛法之味皆見違異，年事徒長，如何拂除國災，守護氏子？且、既是謗法之國，為氏神者若不責其大罪，還為守護，豈非毀其佛前誓文之神歟！且、以是氏子，如袒護愛子之失，未忍捨棄，而予守護，然對構怨於法華經行者之國主國人等，不加懲治，反為守護，其罪也，此非梵釋等加罰於八幡耶？此是一大事也。秘之、秘之！<br>　　有經云：「佛，集此世界、他方世界之梵釋、日月、四天、龍神等，而語之云：『我正像末之持戒、破戒、無戒等之弟子等，為第六天魔王、惡鬼神等，入於人王、人民等之身，而予惱亂，見之聞之，須臾之間，不加治罰，必使梵釋等，遣令四天王，加以治罰』」。若氏神不加治罰，梵釋、四天等亦必對守護神加以治罰。又於梵釋亦復如是。梵釋等必為治罰此世界之梵釋、日月、四天等。若不然者，永漏於三世諸佛之出世，失其梵釋等之位，長沈無間大城。於釋迦多寶十方諸佛之前，書置誓約。<br>　　今案之，日本小國之王、神也，當於小乘之三賢菩薩，大乘之十信，法華之名字五品菩薩。縱有何氏神，修無盡功德，若不聞法華經名字，不為守護一念三千之觀法，則成退位菩薩，永沈無間大城。故、扶桑記云：「又、傳教大師，奉為八幡大菩薩，於神宮寺，自講法華經。乃聞竟，大神託宣：『我不聞法音，久歷歲年，幸值遇和尚，得聞正教，兼為我修種種功德，至誠隨喜，何堪為謝德矣？我昔持有法衣』。託宣之主，自啟寶殿，手捧紫袈裟一、紫衣一，奉呈和尚云：『大悲力故，幸垂納受』。是時，神官 禰宜祝等各歎異云：『如是奇事，從不曾見聞』。此大神所施法衣，今在山王院」。<br>　　今謂八幡是人王第十六代之應神天皇也。其時尚無佛經，不得有此袈裟衣。人王第三十代、欽明天皇之治三十二年，神顯，由此已來，至弘仁五年，神官 禰宜祝等順序守護寶殿。何王之時，納此袈裟，可為意歟？而神官等云「原所未見未聞」。此大菩薩是如何持得此袈裟並衣者耶？奇事、奇事！<br>　　又自欽明已來，至弘仁五年，王歷二十二代，佛法經二百六十餘年。其間，三論、成實、法相、俱舍、華嚴、律宗、禪宗等六宗七宗，渡來日本國，於八幡大菩薩前講經之人，不知其數，其中何無讀誦法華經之人耶？<br>　　又、八幡大菩薩寶殿之旁有堂，號神宮寺，是講法華經等一切經之堂，此在大師之前即有矣。彼時定已聽聞佛法，何今始有「我不聞法音，久歷年歲」，今始之託宣耶？講說法華經、一切經者，多矣，何不贈此袈裟及衣耶？<br>　　當知，傳教大師已前，雖有讀誦法華經文字者，其義未顯。昔、延曆二十年十一月中旬，傳教大師於比叡山，招請南都七大寺六宗之碩德十餘人，開講法華經。彼時，有弘世、真綱等二臣，聽聞此法門而歎云：「嘆一乘之權滯，悲三諦之未顯」，又云：「長幼摧破三有之結，猶未改歷劫之轍」。<br>　　其後，延曆二十一年正月十九日，主上行幸高雄寺，召集六宗碩德與傳教大師，論議宗義之勝劣，南都十四人閉口結舌。其後更奉呈謝表云：「自聖德弘化以降，於今二百餘年之間，所講經論，其數多矣。彼此爭理，其疑未解，而此最妙圓宗，猶未闡揚」。以此可思見，傳教大師已前，法華經之心，猶未顯歟。八幡大菩薩不聞不見之託宣正是指此也、指此也！明明白白！<br>　　法華經第四云：「我滅度後，能竊為一人，說法華經......當知是人，則如來使......如來則為，以衣覆之」。當來之彌勒佛，將說法華經之故，釋迦佛以大迦葉尊者為使，贈其衣；又、傳教大師，作佛使而說法華經，八幡大菩薩作使贈衣。<br>　　又此大菩薩，於傳教大師已前，曾服加水之法華經，依此先世善根，生作大王。其善根之餘蔭，顯作神守護此國。今則先世福德既竭，正法之味消失。謗法者等，充滿國中，閱時既久，因長受日本國眾生敬仰、親近，雖見有大科，但覺不憫，難于割捨，如老人之難捨其不幸子女，故值天之責者歟！　　又此袈裟是說法華經最第一之人，始堪得受披；傳教大師之後，第一代座主義真和尚，是法華最第一之人，披之有其所謂。第二代座主圓澄大師，是傳教大師弟子，亦弘法大師弟子，似稍謗法，非此袈裟之人。第三代座主、圓仁慈覺大師，名為傳教大師弟子，心為弘法大師弟子，是大日經第一、法華經第二之人，實難著此袈裟。縱是著得，不為法華經行者。加之，當世之天台座主，一向是真言座主。<br>　　又、當世之八幡別當，或為園城寺之長吏，或為東寺之末流。<br>此等遠是釋迦、多寶、十方諸佛之大怨敵，近是傳教大師之讎敵。譬如提婆達多披得大覺世尊之袈裟，又如獵師著佛衣而剝師子之皮。當世叡山座主披傳教大師受自八幡大菩薩之袈裟，奪取法華經之領地以歸真言，譬如阿闍世王之以提婆達多為師。<br>　　而大菩薩不為剝還此袈裟，是第一大科也。此大菩薩於法華經之座，書寫必為守護行者之誓約，而數年之間，不見治罰法華經之大怨敵，已是奇怪；更於法華經行者，偶為出現時，非惟不來守護，於眼前國主等作敵之事，如犬之咬猿、蛇之吞蛙、鷹之捕雉、師子王之殺兔，亦不曾一度禁戒。設有似為禁戒者，虛作聲勢而已。是以，梵釋、日月、四天等之責，八幡大菩薩必受之矣！<br>　　例欽明天皇、敏達天皇、用明天皇，已上三代大王，依物部大連守屋等之勸，降旨溶毀金銅釋尊，火燒堂殿，罪責僧尼，而天火下降，後宮燒失。更者，日本國、萬民無罪，而得惡瘡死者過半，終則三代大王、二大臣，此外，眾多王子公卿等，或以惡瘡，或以會戰而滅失。其時，日本國、百八十神所栖寶殿皆為燒失，守護為敵於釋迦佛者所得之大科也。又、園城寺雖是叡山已前之寺，傳智證大師之真言，號作長吏至今。其為叡山之末寺，事無可疑，而竟奪取只應建於山門之大乘戒壇，建於園城寺，不隨叡山。譬如小臣之敵於大王、子之不孝於親。如斯惡逆之寺，新羅大明神謬為守護，故多度寶殿為比叡山之僧徒燒燬。<br>　　同此，今八幡大菩薩守護法華經大怨敵，乃招來天火所燒者歟！例秦始皇之先祖，有名襄王之王，作神，守護始皇等有日矣，及秦始皇成大慢，焚三皇五帝之墳典，毀三聖之孝經等，乃有名沛公者，劍斬大蛇死，此秦皇之氏神也。不久，秦代遂滅。此亦如是。<br>　　安藝國嚴島大明神，為平家氏神，以驕縱平家之失，受伊勢太神宮、八幡等之神罰所懲而滅，其後平家遂亡。此亦如是。<br>　　法華經第四云：「佛滅度後，能解其義，是諸天人、世間之眼」。日蓮<br>將法華經肝心之題目，弘通日本國，得非諸天、世間之眼歟！眼有五，所謂肉眼、天眼、慧眼、法眼、佛眼也。此五眼由法華經出生，故、普賢經云：「此方等經，是諸佛眼。諸佛因是，得具五眼」。此方等經者，云法華經也。又、此經云：「人天福田，應供中最」。如此等經文，妙法蓮華經是人天之眼、二乘菩薩之眼、諸佛之眼也。<br>　　而怨法華經行者之人，是抉人天之眼者也。不為責罰其人之守護神，是庇護抉一切人天眼者之神也。而弘法、慈覺、智證等堂堂著書，稱「法華經是在無明邊域，非明分位」、「望後作戲論」、「不及拾履等之僕役」後，四百餘年來，日本國上自一人，下及萬民，悉為侮辱法華經，而庇護彼等抉一切眾生之眼者，豈非八幡大菩薩耶？　　昔弘長元年與前文永八年九月十二日，日蓮無一分之失，出國主之謀，以唱誦南無妙法蓮華經之大罪，牽巡於八幡大菩薩之前，受嘲於一國之謗法者，此非八幡大菩薩之大科耶？<br>　　勉可思是其所戒者，祇北條一門之內亂耳。曾為日本國之賢王，且為第一第二之神，勝於此八幡之神殆無之矣。又當亦無偏頗之理，倘如一切經及法華經之所規，此神是大科之神矣。<br>　　日本六十六國、二島，一萬一千三十七寺院，或為真言已前之寺、或為已後之寺；其佛像，或為畫像、或為木像。此等佛像皆出生於法華經，以法華經為眼。所謂「此方等經，是諸佛眼」，妙樂云：「然此經以常住佛性為咽喉，以一乘妙行為眼目，以再生敗種為心腑，以顯本遠壽為其命」。<br>　　而日本國之習，非祇真言師，諸宗一同，以佛眼之印開眼，以大日真言具五智。此等是使可依法華經而成佛之眾生，以真言權經作供養，故還成殺佛、抉其眼、斷壽命、裂其喉之人矣。提婆出教主釋尊身之血，阿闍世王以彼為師，致遭現罰，此則何有劣於彼耶？<br>　　八幡大菩薩是應神天皇，小國之王也。阿闍世王是摩竭大國之大王，是天與人、王與民之勝劣也。而阿闍世王，猶以為敵於釋迦佛，而身染惡瘡。八幡大菩薩何能脫其罪？<br>　　前文永十一年，大蒙古來犯，日本國兵多喪，八幡宮殿既為燒燬，其時為何不降罰彼國之兵耶？以此可知，彼國大王勝於此國之神，其事甚明。有名襄王之神，為漢土第一之神，然為沛公之利劍所斬。由此可知，道鏡法師受寵於稱德天皇，而欲篡取王位時，和氣清丸祈請於八幡大菩薩，得其託宣云：「夫神亦有大小好惡......彼眾我寡，邪強正弱。須仰佛力加護，紹隆皇緒」。當知，八幡大菩薩是以正法之力，守護王法。　　承久之亂，朝廷以叡山、東寺等之真言邪法，祈禱降伏權大夫北條義時，反為所勝，隱岐法皇之敗乃「還著於本人」也。<br>　　今、日本國，一萬一千三十七寺，及三千一百三十二社之神，為國家安穩而受崇奉，然各寺之別當等，及神社之神主等，皆與所崇本尊、神之心相違。彼等之佛、神，其身雖各異，其心同為法華經之守護神也。別當與社主等，或為真言師、或為念佛者、或為禪僧、或為律僧，皆一同為八幡大菩薩等之敵，於謗法不孝者為其守護，而於正法者或行流罪或死罪，故被天責。<br>　　我弟子等內，有受謗法之餘毒者，謂：「此日蓮以八幡為敵」。此是對於合乎道理之祈求不為成就，須責本尊之事，不能理解之故。<br>　　云付法藏經之經，說大迦葉尊者之因緣云：「時摩竭國，有婆羅門，名尼俱律陀，於過去世，久修勝業......多饒財寶，巨富無量。......比摩竭王，千倍為勝。......雖饒財寶，無有子息。自念老朽，死時將至，庫藏諸物，無所委付。於其舍側，有樹林神。彼婆羅門，為求子故，即往祈請。經歷年歲無微應。時尼俱律陀，大生瞋忿，語樹神曰：我事汝來，已經年歲，都不見為垂一福應，今當七日，至心事汝。若復無驗，必相燒剪。樹神聞已，甚懷愁怖。向四天王，具陳斯事。於是四王，往白帝釋。帝釋觀察，閻浮提內，無福德人，堪為彼子。即詣梵王，廣宣上事。爾時梵王，以天眼觀見，有梵天臨當命終，而告之曰：汝若降神，宜當生彼，閻浮提界，婆羅門家。梵天對曰：婆羅門法，多惡邪見，我今不能，為其子也。梵王復言：彼婆羅門，有大威德，閻浮提人，莫堪往生；汝必生彼，吾當相護，終不令汝，入邪見也。梵天曰諾，敬承聖教。於是帝釋，即向樹神，說如斯事。樹神歡喜，尋詣其家，語婆羅門：汝今勿復，起恨於我；卻後七日，當滿卿願。至七日已，婦覺有娠，滿足十月，生一男兒......今迦葉是也」。<br>　　「時尼俱律陀，大生瞋忿」等，若在常時，向氏神生大瞋恚者，今生身滅，後生墮惡道。然、尼俱律陀長者，向氏神生大瞋恚、大惡口，而成就大願，生得賢子。當知，瞋恚是通於善惡者也。<br>　　今、日蓮由建長五年 癸丑四月二十八日，至今弘安三年 太歲庚辰十二月，二十八年間，不為他事，祇是欲將妙法蓮華經七字五字，納入日本國一切眾生之口耳！此恰如母之授乳於嬰兒之口，慈悲其行也。此又非不當於時，佛記之五五百歲，正與此合。天台、傳教之時，雖時尚未至，以有一分之機故，猶稍作流布。何況今是時之已至，縱令無其機而有水火之違，又何能不為弘通乎？<br>　　祇須如不輕，雖值大難，流布之事無疑。由於真言、禪、念佛者等之讒訴，無智國主等來為留難。應予對治之氏神、八幡大菩薩，不責彼等之大科，日蓮乃為諫曉氏神，此豈有悖於道理耶？此與尼俱律陀長者之諫樹神何異。蘇悉地經云：「治罰本尊，如治鬼魅」。文意是謂，如經文所示，為成就所願，數年之間依法修行，若無成就，可或縛或打，以責本尊。相應和尚之縛不動明王，是見此經文者歟！<br>　　此則非他事所能並比。日本國一切善人，或持戒，或行布施，或為孝養父母等而建立寺塔，或為成佛得道，移養妻兒之財而供養諸僧。諸僧為謗法者之故，如不知謀反者而供其宿，如結契於不孝者，今生招來災難，後世墮於惡道，此身是欲為其助者也。<br>　　而日本國之守護善神等，與於彼等，作正法之敵故，責之，正如經文，是道理所在也！　　我弟子等愚而疑之云：「我師弘通法華經，弘未得而大難先來。是『真言亡國，念佛無間地獄，禪是天魔所為，律僧是國賊』之言所致故。例如有道理之訴訟而雜以惡罵」。<br>　　日蓮反詰弟子云：「汝若爾，可答我問。如向一切真言師、一切念佛者、一切禪宗等，勸唱南無妙法蓮華經，彼等云：『我弘法大師書言，法華經及釋迦佛，乃戲論、無明之邊域，不及拾履等之僕役也。與其讀誦無一用之法華經，不如改以其口，唱我小咒一遍為得』。一切在家者云：『善導和尚言，法華經千中無一；法然上人稱，捨閉閣拋；道綽禪師稱，未有一人得者。汝所勸之南無妙法蓮華經，適為我念佛之障，縱有造惡，我等不能為唱』。一切禪宗云：『我宗是教外別傳，是一切經外所傳最上法門。一切經如指，禪如月。天台等之愚人，見指而失月。法華經是指，禪是月也。既見得月，指有何用』。如是言時，如何得以南無妙法蓮華經之良藥，納入彼等口中乎」？<br>　　佛暫說阿含經後，欲導彼之行者入於法華經而有所思，彼之一切聲聞等，但為執著阿含經，不入於法華經，何以為謀乎？<br>　　於此，佛說：「設造五逆罪，供養五逆者，罪可為佛種。彼等之善根，不得為佛種」。小乘、大乘雖有別，同是佛說。大破小，小作大；或破大使入法華經，大小雖異，欲使入於法華經之志，則一。<br>　　是以，無量義經破大云：「未顯真實」，法華經云：「此事為不可」。佛<br>自云：「我出世說華嚴、般若等，不說法華經而入涅槃，則如於愛子惜財、於病者不與良藥而死，佛必自墮地獄」。「不可」者，地獄之名也。況法華經後，執著爾前經而不遷於法華經者，則如民之不從大王、子之不省親。設雖不破法華經，而贊歎爾前諸經者，亦當於謗法華經。<br>　　妙樂云：「若稱歎昔，豈非毀今」，又云：「雖欲發心，不簡偏圓，不審誓境，未來聞法，何能免謗」？<br>　　真言之善無畏、金剛智、不空、弘法、慈覺、智證等，設雖未以法華經與大日經相對而論其勝劣，逕為弘通大日經，然既是生於滅後之三藏、人師，謗法亦未必可免。何況善無畏等三三藏，稱「法華經為略說，大日經為廣說」，以為兩經相等，又將法華經行者瞞入於大日經。弘法等三大師舉法華經之名，而書作戲論。此等大科，隱之不為揭發，是使此四百餘年間，一切眾生，皆成謗法矣。<br>　　例大莊嚴佛末之四比丘，使六百萬億那由佗之人，皆墮無間地獄；師子音王佛末之勝意比丘，導引無量無邊之持戒比丘、比丘尼、優婆塞、優婆夷，皆墮阿鼻大城。今從三大師教化之日本國四十九億九萬四千八百二十八人，或日本紀、行基所云人數，男女四十五億八萬九千六百五十九人之一切眾生，此四十九億等、或四十五億等之人眾，四百餘年間，死墮無間地獄。其後，生於他方世界，又死墮無間地獄。如是墮者，多於大地微塵，此皆三大師之科也。<br>　　日蓮明見及此，如佯作不知而不言，將同作墮地獄者，本無一分之科之身，亦必經歷十方之大阿鼻獄矣！豈能不捨身命而為責乎？<br>　　涅槃經云：「一切眾生受異苦，悉是如來一人苦」。日蓮云：「一切眾生同一苦，悉是日蓮一人苦」。　　平城天皇御宇、八幡託宣云：「我是日本鎮守八幡大菩薩也，有誓願守護百王」。今有人云：「人王八十一、二代之隱岐法皇，三四五之諸王已破畢，其後二十餘代，今亦捨畢，似見其願已破」。日蓮料簡云：「守護百王云者，守護正直之王百人之誓歟」！八幡之誓願云：「以正直人之頂為栖，不停於諂曲人之心」。<br>　　夫月駐影於清水，不映於濁水。稱王者，是不妄語之人。右大將家、權大夫是不妄語之人，正直之頂，是八幡大菩薩所栖百王之內者也。<br>　　正直有二：一是世間之正直。王者，縱貫天人地之三橫，名為王。天地人之三劃為橫，直劃為豎。王者，黃帝、中央之名。天主、人主、地主稱為王。隱岐法皇名是國王，身是妄語之人，橫之人也。權大夫名是臣下，身是大王，不妄語之人，故八幡大菩薩樂栖其頂者也。<br>　　二是出世之正直。爾前七宗等之經論釋是妄語，法華經天台宗是正直之經釋。本地是不妄語之經之釋迦佛，是不妄語之八幡大菩薩也。八葉是八幡，中台是教主釋尊。四月八日寅日生，經八十年，二月十五日申日隱，豈非教主出生於日本國耶？大隅正八幡宮之石文云：「昔在靈鷲山，說妙法華經，今在正宮中，示現大菩薩」。法華經云：「今此三界」，又云：「常在靈鷲山」。遠有三千大千世界之一切眾生，悉是釋迦如來之子；近有日本國四十九億九萬四千八百二十八人，是八幡大菩薩之子也。<br>　　今、日本國之一切眾生，以八幡為恃、為怙，而捨釋迦佛，事如敬影而侮體，對子罵其親也。本地是釋迦如來，出月氏國，說「正直捨方便」之法華經；垂是生於日本國，栖正直之頂。諸權化之人眾，其本地雖同為法華經之一實相，而垂之門無量。所謂跋俱羅尊者，三世示不殺生戒；鴦崛摩羅生生示殺生，舍利弗作外道。如是門門不同之事，是將本作凡夫時之初發得道之始，成佛後、出化他門時，示己得道之門也。妙樂大師云：「若從本說亦如是，昔於殺等惡中能出離故，是故中亦以殺為利他法門」。<br>　　今八幡大菩薩，本地是月氏不妄語之法華經，於日本國，以正直二字，宿於賢人之頂。若爾，此大菩薩雖燬寶殿而昇天，若法華經行者，於日本國有之，理應栖於其所。<br>　　法華經第五云：「諸天晝夜，常為法故，而衛護之」。若依經文，唱南無妙法蓮華經之人，大梵天、帝釋、日月、四天等，應晝夜為其守護矣。<br>　　又、第六卷云：「或說己身，或說他身。或示己身，或示他身。或示己事，或示他事」。觀音尚現三十三身，妙音又現三十四身，教主釋尊何為不現為八幡大菩薩耶？天台云：「即是垂形十界，作種種像」。<br>　　天竺國，一名月氏國，是佛當出世之國名。扶桑國，亦稱日本國，豈得無聖人之出現乎？月自西向東，月氏佛法東流之相；日出自東，日本佛法還歸月氏之瑞相也。月光不明，在世祇八年耳！日之光明勝月，照破五五百歲長闇之瑞相也。佛不為治法華經之謗法者，在世所無之故。末法一乘強敵充滿，不輕菩薩之利益，此也。各各我之弟子等，須為奮發、須為奮發！<br>　　弘安三年　　十二月　日　　　　　　　　日　　蓮　花押"
		},
		{
			"_id": "409",
			"name": "二乘作佛事",
			"context":
				"二乘作佛事<br><br>　　爾前得道之旨文。經云：「見諸菩薩」，又云：「始見我身」等。如此等文，可見菩薩有於初地初住得遂之事。故「見諸菩薩」文下有「而我等不預斯事」，及「始見」之文下「除先修習」。此是見得爾前無二乘作佛之文也。<br>　　問：顯露定教許二乘作佛耶？顯露不定教許之耶？秘密許之耶？爾前之圓許二乘作佛耶？別教許之耶？<br>　　答云：所詮，雖有種種問答，皆不許之。所詮，既不許二乘界之作佛，菩薩界之作佛亦不當許之歟。眾生無邊誓願度之願，闕不得遂之故也。釋是但消所見菩薩得道之經文也。所詮，華嚴、方等、般若之圓教菩薩，初住亦所不登，凡夫二乘更無論矣。「化一切眾生，皆令入佛道」之文下，始許菩薩等之成道，此事須得於心也。<br>　　問：爾前圓教有向菩薩說得二乘作佛歟？<br>　　答：未說。「未曾向人說如此事」之釋甚明。<br>　　問：華嚴經「心佛及眾生，是三無差別」之文，非十界互具之明確文證歟？<br>　　答：其下之經文云：「如來智慧，大藥王樹，唯除二所，不得生長。所謂聲聞緣覺」。其言不許二乘作佛之事分明也。若爾，本文雖見十界互具，實無二乘作佛，不許十界互具矣。其上，爾前之經，須以法華經定之。既云「除先修習」，華嚴無二乘作佛之事分明。方等、般若亦如是。<br>　　總之，爾前之圓，須得於心者有二。<br>　　一是阿難結集已前，佛一音必含別圓二教之義，一一之音必含四教三教。故純圓之圓，爾前經無之。故所言之圓，以今之法華對之，攝於別教云也。籤之十釋云：「又一一位，皆是普賢行布二門，故知兼用圓門攝別」，此意是云爾前無得道也。<br>　　二是阿難結集時，書於多羅葉之文，一段純別，一段純圓。方等、般若亦如是。此時，所書爾前純圓，粗似法華。「住中多明圓融之相」等之釋，正是此意。天台智者大師得此道理故，與他師之於華嚴等，總之爾前經之心得，有所違焉。<br>　　若問於此二法門，天台大師究竟有何心得？天台大師判讀法華經信解品等，會得一一文字，是為別圓菩薩而說，及涵蓋四教三教者也。又得此智慧後，回見彼等之經，有見是一向是別，一向是圓之處，此似為阿難結集以後所作。<br>　　天台一宗之學者中，未會得此道理者，思爾前之圓與法華之圓始終同義之故，見祇說一處之圓教經，其一卷二卷等存有純圓之義，遂以為彼經等有往生成佛之義理者多焉。於華嚴、方等、般若、觀經等本文，見阿難書「圓教卷」之日，即有「即身成佛」、「即得往生」等，遂思一生乃至順次生，得往生成佛。然、阿難結集已前，出於佛口之說教，細思其意，所言即身成佛、即得往生之背裏，即含有歷劫修行、永不往生之心。　　文句卷三引攝論云：「了義經，依文判義」等之意也。爾前經如文判之，云是有乖佛意者此也。文句記之三云：「法華已前，不了義故」者，正是釋此文之意。玄義釋籤卷十云：「唯至法華，說前教意，顯今教意」，所釋之意此也。<br>　　若言他師與天台，其意之殊何在？他師向一一之經，自謂有得於彼諸經之意。天台大師以佛在法華經所示四十餘年說諸經之意，而釋諸經之故，與阿難尊者所書諸經之本文，雖見其有異，實是合於佛意者也。且如天台觀經之疏，雖不見於經說，然於一字釋四教。本文是一處似別教，一處似圓教，一處似通教。然、此釋之亙及四教，是知得佛意在於法華之故。<br>　　阿難尊者結集之經，一處書純別，一處書純圓，一字含別圓之義，書於法華經，於法華使知爾前經之意耳。若爾，雖反覆研讀一代聖教，若無法華經，諸經之意，不知一字。又、雖是讀誦法華經之行者，如不知此意，不為讀得法華經也。<br>　　爾前經言是深經，非不顯淺經之意；言是淺經，亦非不含深義。法華經之意，一一文字皆顯爾前之意，亦顯法華經之意。故讀一字，即讀一切經；不讀一字，即不讀一切經。<br>　　若爾，無法華經之國，雖有諸經，難以得道。滅後雖似可讀誦一切經，然於華嚴經亦必依法華經而顯彼經之意，觀經亦必依法華經而顯其意，諸經亦如是。而月氏末之論師，及震旦人師不辨此意，每講一經各謂己有所得，甚且謂超過諸經。非祇未得於一經之意，且必墮謗法之罪歟！<br>　　問：天竺論師、震旦人師中，得有如天台，於阿難結集已前，佛口所說諸經，如此知得其意者耶？　　答：無著菩薩之攝論，以四意趣釋諸經；龍樹菩薩之大論，以四悉檀得一代聖教之意。此等見得是粗釋此意，然未見得如天台之分明。天親菩薩之法華論亦如是。於震旦國，天台以前五百年間，一向無此義，玄三云：「天竺大論，尚非其類」。<br>　　問：籤三云：「今家章疏，附理憑教，凡所立義，不同他人，隨其所弘，偏讚己典。若弘法華，偏讚尚失，況復餘耶」！何故？既云開權顯實，何可祇毀權乎！<br>　　華嚴經有「心佛及眾生，是三無差別」之文，華嚴人師於此文立「一心、覺、不覺」之三義，其源借用起信論之名目，以釋此文。<br>　　南岳大師釋妙法二字，借此文而存三法妙之義。天台智者大師依用之。於此，天台宗人遂存華嚴與法華為同等義理者歟。又、澄觀於心佛及眾生之文，不僅存有一心覺不覺之義，更稱有性惡之義，其釋云：「彼宗謂此為實，此宗立義，理無不通」。此等法門，可得許之否？<br>　　答：弘一云：「若無今家諸圓文意，彼經偈旨，理實難消」，同五云：「不審今文，如何消解，心造一切，三無差別」。記七云：「忽都未聞性惡之名」。如此等文所示，未得天台之意者，殆難知得彼經偈之意歟！<br>　　又、震旦人師中，天台之外，未見有性惡名目者歟！又、若非法華經，是不談一念三千法門者歟！天台已後，華嚴末師，並真言宗人，以性惡為自宗依經之詮者，是天竺所傳歟？自家祖師所傳歟？又、莫非盜取天台大師名目，以為自宗內證者歟！希善為驗之。<br>　　問：性惡名目，可限天台一家，諸宗無之。若不立性惡，九界因果，如何現於佛界上？　　答：義例云：「性惡若斷」。<br>　　問：作為圓頓止觀之證據，及一念三千之證據，曾引華嚴經「心佛及眾生，是三無差別」之文，是可謂彼經亦有說圓頓止觀及一念三千耶？<br>　　答：天台宗人中，有存爾前之圓與法華之圓為同其義者。<br>　　問：六十卷中，引前三教之文，以釋圓義，思當是借文。而引爾前之圓文，以釋法華之圓義，是不以為借？若爾，三種止觀之證文，引爾前諸經，其中作圓頓止觀之證據，引華嚴「菩薩於生死」等之文，妙樂釋云：「還借教味，以顯圓妙」。此文，非可釋為是借諸經之圓文耶？若爾，引「心佛及眾生」之文為一念三千證據之事，宜可稱借也。<br>　　答：是云當世之天台宗，不出華嚴宗之見乎？華嚴宗之意，法華與華嚴相較有同勝二義。同者，法華與華嚴所詮法門相同。而勝又有二義，古之華嚴宗舉說法教主為毘盧遮那佛，及對告眾是菩薩，以為勝於法華。近代華嚴宗，於華嚴法華有同勝二義，於其勝又有二義。<br>　　法華門與華嚴有同勝二義，華嚴之圓與法華門相待妙之圓，同也。彼圓是判粗，此圓亦判粗故。籤二云：「故須二妙，以妙三法。故諸味中，雖有圓融，全無二妙」。私志記云：「昔八中圓，與今相待圓同」，是同也。記四云：「以法界論之，無非華嚴；以佛慧言之，無非法華」，又云：「應知華嚴，盡未來際，即是此經，常在靈山」。此等之釋，是謂爾前之圓與法華相待妙同也。<br>　　門之絕待開會，永與爾前之圓有異也。籤十云：「此法華經開權顯實、<br>開顯本，此兩意永異餘經」。記四云：「若以佛慧為法華，則......」。可見此釋是明佛慧，亙及於爾前、法華，開會唯限法華，是勝也。爾前無得道之事分明。其故，以二妙使一法妙也。既爾前之圓，闕絕待之一妙，眾生不可成妙佛故。籤三云：「妙變為粗」之釋是也。華嚴之圓變成別教之意也。<br>　　本門相待絕待之二妙，俱爾前無分，門亦無之。爾前門雖異，云二乘斷見思、菩薩斷無明者，一往許之，再往不許。本門壽量品之意，於爾前門，三乘一向未斷三惑，須得其意也。<br>　　不辨此道理之間，天台學者見爾前法華一往為同之釋，而忘永異之釋，終則名為天台，其義分墮於華嚴宗。墮華嚴宗之故，墮於方等般若之圓，終至不出善導等釋之所見，最後同於謗法之法然，如師子身中蟲，自食師子。<br>　　仁王經卷下云：「大王！我滅度後，未來世中，四部弟子、諸小國王、太子、王子，乃是住持、護三寶者，轉更滅破三寶，如師子身中蟲，自食師子，非外道也。多壞我佛法，得大罪過」。<br>　　籤十云：「始從住前，至登住來，全是圓義。從第二住至次第七住，文相次第，又似別義。於七住中，又辨一多相即自在，次行向地，又是次第差別之義。又一一位，皆是普賢行布二門，故知兼用圓門攝別」。"
		},
		{
			"_id": "410",
			"name": "小乘小佛要文",
			"context":
				"小乘小佛要文<br>　　　　<br> 華嚴<br>　　　　阿含<br>　　　　　　　　大日經等　真言宗<br>　　　　方等　　觀經等　　淨土宗<br>小乘　　　　　　深密經等　法相宗<br>　　　　　　　　楞伽經　　禪宗等<br>　　　　般若　　　　　　　三論宗<br>　　　　無量義經<br>　　　　法華經門十四品、本門藥王品已下六品，並普賢、涅槃經等。　　<br>　　　　　　　　劣應身<br>　　　　應身　　勝應身<br>小佛　　報身　　華嚴經盧舍那佛<br>　　　　大日經等毘盧舍那大日等<br>　　　　並門、涅槃經等佛<br>　　「阿逸！汝當知，是諸大菩薩」涌出品云。<br>「從無數劫來，修習佛智慧，悉是我所化，令發大道心。此等是我子，依止是世界」。玄七云：「六、本說法妙者，經言：『此等我所化，令發大道心，今皆住不退』。我所化者，正是說法。令發大道心者，簡非小說也。此指本時簡說，非說也。說多種，若依涅槃」。<br>　　　　華嚴經云：「寂滅道場，始成正覺」。<br>　　佛。<br>增一阿含經十云：「佛在摩竭國、道場樹下，爾時世尊，得道未久」。淨名經云：「始坐佛樹、力降魔」。大集經云：「如來成道，始十六年」。大日經云：「我昔坐道場，降伏於四魔」。仁王般若經云：「大覺世尊，前已為我等大眾二十九年」。無量義經云：「我先道場，菩提樹下，端坐六年......四十餘年」。<br>法華經方便品云：「我始坐道場，觀樹亦經行，於三七日中，思惟如是事」。籤七云：「大乘融通無過」。華嚴經之初云：「於菩提場，始成正覺。故知大小，說成皆近」。壽量品云：「爾時世尊，知諸菩薩，三請不止，而告之言：汝等諦聽，如來秘密、神通之力。一切世間，天人及阿修羅，皆謂今釋迦牟尼佛，出釋氏宮，去伽耶城不遠，坐於道場，得阿耨多羅三藐三菩提。然、善男子！我實成佛已來，無量無邊，百千萬億、那由佗劫」。天台文句九云：「佛於三世，等有三身。於諸教中，秘之不傳。故一切世間，天人修羅，謂今佛始於道樹，得此三身，故執近以疑遠」。壽量品云：「諸善男子！如來見諸眾生，樂於小法，德薄垢重者，為是人說，我少出家，得阿耨多羅三藐三菩提，然我實成佛已來，久遠若斯」。文句九云：「一約往日......二約現在......三約修行......四約果門，樂聞近成之小，出釋氏宮，始得菩提，不欲樂聞長遠大久之道，故言樂小。此等小心，非始今日，若先樂大，佛即不說始成，說始成者，皆為樂小法者耳」！又云：「諸眾生樂小法者，所見之機也。華嚴云：『大眾雖清淨，其餘樂小法者，或生疑悔，長夜衰惱，愍此故默』。偈云：『其餘不久行，智慧未明了，依識不依智。聞已生憂悔，彼將墜惡道，念此故不說』。案彼經無聲聞二乘，但指不久行者，為樂小法人耳。師云：『樂小者，非小乘人也，乃是樂近說者為小耳』」。文句九云：「德薄者，緣、了二善，功用微劣。下文云，諸子幼稚也。垢重者，見思未除也」。記九云：「德薄垢重者，其人未有實教二因故也。言下文云，諸子幼稚者，指下醫子譬文，尚未堪聞圓，況聞遠耶？見思未除者，且消譬中幼稚之言，定未知遠」。玄一云：「厚植善根，感斯頓說」。籤一云：「一往總以別圓為厚」。<br>五百問論云：「一經之中，以本門為主」，又云：「一代教中，未曾顯遠。父母之壽，不可不知。始於此中，方顯遠本......但恐，才當一國，不識父母之年，所失謂小，所辱至大。若不識父壽之遠，復迷父統之邦，徒謂才能，全非人子」。<br>　　　　文句九云：「菩薩有三種：下方、他方、舊住」。玄義七云：「若執 因為本因者，斯不知，亦不識本。如不識天月，但觀池月...... <br>　　　 拂顯本，即知本地因妙，如撥影指天，云何臨盆而不仰漢？嗚呼聾騃！若為論道耶」？同七云：<br>「若執果為本果者，斯不知，亦不識本。從本垂，如月現水。拂顯本，如撥影指天。當撥始成之果皆果，指久成之果是本果也」，又云：「諸土悉土也。一、今佛所栖故，二、前後修立故，三、中間所拂故。若是本土，非今佛所栖。今佛所栖，即土也。若是本土，一土一切土，不應前後修立，淺深不同......執為本者，此不知，亦不識本。今拂指本，本時所栖四土者，是本國土妙也」。<br>　　　　　藏 因　三祇百劫菩薩　　未斷見思<br>　　　　　通 因　動踰塵劫菩薩　　斷見思<br>　佛　　別 因　無量劫菩薩　　　十一品斷無明<br>　　　　　圓 因　三千塵點劫菩薩　四十一品斷無明<br>\t\t 　　 　　　草座<br>　　　劣 應　　　　藏　三十四心斷結成道<br>　　　　　　　　　　　　 天衣<br>　　　勝 應　　　　通　三十四心斷見思塵沙之佛<br>佛果　　　　 蓮華座<br>　 　 報 身 　　　 別　十一品斷無明之佛<br>\t\t 　　 虛空座<br>　　　法 身 　　　 圓　四十二品斷無明之佛　"
		},
		{
			"_id": "411",
			"name": "日月之事",
			"context":
				"日月之事<br><br><br>大日天　　　　　　　　　　乘輅車　　九曜<br>　　　　　　　毘誓耶　后　　　　　　　　七曜<br><br>二十八宿<br>　　大月天　　　　　　　　　　　　　　　乘鵝<br>　　　　　　　　　　　　　　　　　　　　十二宮<br>　　金光明經云：「日之天子，及以月天，聞是經典，精氣充實」。最勝王經云：「日出放于光，無垢燄清淨。由此經王力，流暉遶四天」。仁王經云：「日月失度」等。大集經云：「日月不現明，四方皆亢旱......如是不善業，惡王惡比丘，毀壞我正法」。仁王經云：「非法非律，繫縛比丘，如獄囚法」。法華經云：「色力及智慧，斯等皆減少」。華嚴經云、大集經云。<br>　　　　段食、法食、喜食、禪悅食。<br>　　三力，一切眾生力、法力、自身功德力。　　　　　　戒光－清淨也<br>　　日光　　定光－定　也<br>　　　　　 慧光－渜　也<br>　　人　天－三學<br>　　小　乘－三學<br>　　大　乘－三學<br>　　權大乘－三學<br>　　實大乘－三學<br>　　純　圓－三學<br>　　法身光　般若光　解脫光<br>　　　　　　　　　　　此天是初地或義十回向也<br>　　十信、十住、十行、十回向、十地、等、妙<br>　　初　地－斷三惑<br>　　初　住－斷三惑<br>　　　　　北辰　　<br>　　梵、帝釋、日、月、四天等<br>　　　　　眾星　　　　　　　　　　　　　衣食<br>　　　　　　　　　　　　　壽命<br><br>　　　　　　　　　　　　　肉眼<br>　　　　　　　　　　　　　天眼<br>一切四天下眾生眼目　　　 慧眼<br>　　　　　　　　　　　　　法眼<br>　　　　　　　　　　　　　佛眼<br>　　非有、離地故。非空、照有故。非邊、處中故。而空、處空故。而有、養有故。不來、至北故。而來、來南故。非一、照四州故。不異、一日故。不斷、為常故。不常、不住一處故。<br>　　記三云：「部雖方等，義圓極故」。故今引之。"
		},
		{
			"_id": "412",
			"name": "當世念佛者無間地獄事",
			"context":
				"當世念佛者無間地獄事<br><br>文永元年九月　四十三歲作<br>　　　　　　　於安房國、長狹郡、東條花房鄉、蓮華寺，對淨圓法師。日蓮阿闍梨記之。　<br>　　　　　　　文永元年甲子九月二十二日。<br>　　問曰：當世念佛者云無間地獄之事，其故如何？<br>　　答曰：就法然之選擇而言也。<br>　　問曰：其選擇之意如何？<br>　　答曰：後鳥羽院之治天下，建仁年中，日本國出一彗星，名云源空法然。作選擇一卷，及六十餘紙。科段分十六，第一段之意，依道綽禪師之安樂集，立聖道淨土之名目。其聖道門者，除淨土之三部經等，其餘大小乘一切經，殊以朝廷歸依之大日經、法華經、仁王經、金光明經等之顯密諸大乘經之名目，與阿彌陀佛以外，歸依諸佛、菩薩，殊以朝廷所歸依之真言等八宗之名目，舉之名為聖道門。此諸經諸佛諸宗，雖合正像之機，入末法而行之者，無一人可離生死。又依曇鸞法師之往生論註，立難易二行。<br>　　第二段之意，依善導和尚之五部九卷之書，立正雜二行。其雜行者，如道綽聖道門之料簡。又此雜行，入末法得往生者，千中無一。下之十四段，名聖道、難行、雜行，為小善根、隨他意、有上功德等，而以念佛等，名為大善根、隨自意、無上功德等。對此念佛，末代凡夫須將聖道、難行、雜行，捨之、閉其門、閣之、拋之，以四字為其禁制。<br>　　日本國中，無智道俗，始如大風之靡草木，皆順隨其義，忽為停止法華真言等隨喜之意，廢其建立之思。而各人以扁平念珠，唱彌陀名號，或每日三萬遍、六萬遍、十萬遍、四十八萬遍、百萬遍等，唱名之間，無他之善根，而念佛堂之造立，多如稻麻竹葦。其終也，法華真言等思為智者之眾人，或為受歸依，或為往生極樂，皆捨本宗而成念佛者，或不捨本宗而仰念佛法門。<br>　　今曰：日本國中，四眾之人，形貌雖異，然、意根皆行一法，悉期往生西方。見處似為佛法繁昌之國，一大疑事者，仰之為念佛宗龜鑑之智者等，念佛宗大檀主之大小諸侯並有德者，多數臨終不如其所期，實聞之、實見之！善導和尚所稱十即十生，是謂十遍、乃至一生之間，念佛者不遺一人，皆得遂往生。而此等之臨終，與善導之釋違如水火。<br>　　於此，念佛者會釋之云：往生有四。一意念往生，出於般舟三昧經。二正念往生，出於阿彌陀經。三無記往生，出於群疑論。四狂亂往生，出於觀經之下品下生。<br>　　詰之曰：此中之意、正二者且置之，無記往生是依何經論，懷感禪師而書之者耶？若無經論，難為信用。第四之狂亂往生者，其引證是觀經下品下生之文。第一、惡人臨終之時，值覺知妙法之善知識，使說所覺之諸法實相，聞之者難存正念，受逼於十惡、五逆、具諸不善之苦，不能得覺。善知識云是實相之初門故，稱名使念阿彌陀佛，而發聲唱之。<br>　　此是苦痛難堪之失正念，非狂亂者。狂亂者何能唱十念。若能唱，應攝於正念往生，全非狂亂往生。而汝等仰為本師之善導和尚，受此文云轉教口稱，不言狂亂往生。再者，汝等晝夜十二時所祈願文云：「願弟子等臨命終時，心不顛倒，心不錯亂，心不失念，無身心諸苦痛，身心快樂，如入禪定」。此中錯亂，是狂亂歟！<br>　　而不作十惡五逆，當世之念佛上人等及大檀那等之臨終，生惡瘡等諸惡重病，及臨終狂亂，實意所難解。而如善導和尚定十即十生，又定得往生等之釋，無疑之處，雖十人中有九人往生，一人不往生已是奇怪，何況為念佛宗長者之善慧、隆觀、聖光、薩生、南無、真光等，皆受惡瘡等重病，臨終狂亂而死，此事聞之矣、知之矣。<br>　　其已下之念佛者，臨終狂亂，不知其數。善導和尚所定之十即十生竟是落空，反成為其所嫌之千中無一矣。所言千中無一之法華、真言行者，聞得大體卻是臨終正念也。<br>　　念佛法門於正像末中，殊以末法可為流布；利根、鈍根、善人、惡人、持戒破戒等中，殊以鈍根、惡人、破戒等可得往生。故、道綽禪師書稱唯有淨土一門，善導和尚定十即十生，往生要集云濁世末代之目足也。念佛時機已適，行之者應不落空，然事實大是相違，大疑也。若依之致疑於本願，則成疑佛之說，進退維谷。此疑請問於念佛宗之先輩及聖道之先輩，無一人為答。<br>　　念佛者辯云：汝於法然上人捨閉閣拋四字，咎之為謗法歟？乃小智之所不及耳。故思此四字是上人之私義，實則源出於曇鸞、道綽，善導三師之釋。三師之釋亦非私義，源出於淨土三部經、龍樹菩薩之十住毘婆沙論。雙觀經上卷云：「設我得佛……乃至十念」，第十九願云：「設我得佛……修諸功德，發菩提心」，下卷云：「乃至一念」，第十八願成就文也。又、下卷云：「其上輩者……一向專念……其中輩者……一向專念……其下輩者……一向專念」，此十九願成就文也。觀無量壽經云：「佛告阿難：汝好持是語。持是語者，即是持無量壽佛名」。阿彌陀經云：「不可以小善根……一日……七日」。<br>　　先言雙觀經之意，雖說念佛往生、諸行往生，下言一向專念，是捨諸行往生矣。故於彌勒之付囑，一向付囑念佛。觀無量壽經之十六觀，其上之十五觀，是諸行往生，下輩一觀之三品是念佛往生也。佛以念佛付囑阿難尊者，是捨諸行之意也。阿彌陀經將雙觀經之諸行、觀無量壽經之前十五觀，束而名之為小善根，定其是不得往生之法矣。名雙觀經之念佛是無上功德，以之付囑彌勒。名觀經之念佛為芬陀利華，以之付囑阿難。名阿彌陀經之念佛為大善根，以之付囑舍利弗。終之付囑是付囑一經之肝心，又付囑一經之名。<br>　　三部經雖諸多善根，其中念佛為最。故，題目云無量壽經、觀無量壽經、阿彌陀經等。以釋摩訶衍論、法華論等論勘之，一切經之初必有南無二字。以梵本言之，三部經題目皆有南無。雙觀經之修諸二字，念佛以外之八萬聖教皆攝在內，觀無量壽經之三福九品等之讀誦大乘一句，一切經皆攝在內。對阿彌陀經念佛之大善根，小善根之語、法華經等豈有遺漏之事。<br>　　總之，淨土三部經之意，為隨行者之意樂，雖暫舉諸行，再對念佛時，則閉諸行之門，捨閉閣拋之事，顯然可明。例為說法華經，而於說無量義經時，捨四十餘年之經，而開法華之門者然。龍樹菩薩造十住毘婆沙論，分一代聖教為難易二道。難行道者，三部經外之諸行也；易行道者，念佛也。雖經論如此分明，而震旦人師不知此義，唯善導一師發得此義。所以雙觀經之三輩，書觀念法門云：「一切眾生，根性不同，有上中下。隨其根性，佛皆勸專念、無量壽佛名」。此文之意，發菩提心、修諸功德等之諸行，是未值他力本願之念佛以前所修之事，今云急捨之，行者不為用，故暫許諸行也。實則離念佛而作諸行，無有遂往生者也。<br>　　觀無量壽經之「佛告阿難」等文，善導疏之四、受之曰：「上來雖說，定散兩門；望佛本願，意在眾生，一向專稱，彌陀佛名」。定散者，盡八萬權實，顯密諸經之對念佛，須捨之也。善導法事讚，釋阿彌陀經之大小善根云：「極樂無為涅槃界，隨緣雜善恐難生。故使如來選要法，教念彌陀專修等」。諸師中得三部經之意者，但導一人也。於如來之三部經者如是，正法像法之時，根機猶是利根，故有諸行往生之機者歟。然機根衰成末法時，諸行之機漸失，唯有念佛之機矣。更有阿彌陀如來，生作善導和尚，顯此義於震旦。和尚 法然生日本，初入叡山修行，後出叡山，一向專修念佛，顯三部經之意矣。<br>　　汝以「捨閉閣拋」四字為謗法之咎，是未窺導和尚之釋並三部經文者歟？如狗吠雷，增地獄業。汝不知者，可問淨土家智者。<br>　　疑云：以上所立之義，能救法然之捨閉閣拋之謗言歟？實者，淨土三師並龍樹菩薩，依佛說開此三部經，對念佛以諸行為傍之事，經文亦約略可見。受嫌於經文之諸行，念佛嫌之，亦非為過。但不審者，雙觀經之念佛已外諸行、觀無量壽經念佛以外之定散、阿彌陀經念佛以外之小善根中，法華、涅槃、大日經等之極大乘經若為納入，相對於念佛，佛嫌之云是不往生之善根，則龍樹菩薩、三師並法然亦嫌之，則有何失？但三部經之小善根等句，法華、涅槃、大日經等不見其在內，是以，三師並法然之釋不可用也。<br>　　如無量義經說「四十餘年，未顯真實」，是謂除法華八年外，以前四十二年所說大小、權實諸經，一字一點，悉在未顯真實之內，無有遺漏。非僅此也，更舉出四十二年間所說，阿含、方等、般若、華嚴之名。既出之大小諸經，說生滅無常之諸小乘經攝於阿含之句，說三無差別法門之諸大乘經攝於華嚴海空之句，說十八空等之諸大乘經攝於般若之句，說彈呵意之諸大乘經攝於方等之句。如是明指年限，舉示經名，依無量義經，與法華經相對，而嫌諸經。依於所嫌諸經之諸宗，天台大師貶之，非私意也。<br>　　汝等淨土三部經中，相對念佛，嫌諸行之文雖有之，受嫌之諸行，非是三部經外之五十年諸經，無其現文，又未如無量義經之舉阿含、方等、般若、華嚴等。三部經說諸小乘經及歷劫修行之諸經等之諸行，佛名之為小善根，此事誰知之？別無指定，概以念佛以外之諸行悉云小善，是將法華涅槃等一代之教納入其中，而以捨閉閣拋四字置之者，此非大乖於佛意耶？不審至極。例言王之所從，則所有眾人，諸國中之凡下等均攝在內，而言民之所從，豈有納諸人、諸國主在內之理。<br>　　淨土三部經，誠若為一代超過之經，則嫌五十年之經，尚有其謂。若言事起自三部經之文，可攝一代，誰見其可。但一機一緣之小事耳，何堪為攝一代而嫌之？三師並法然不辨此義，謂諸行中攝法華、涅槃並一代，定其於末代行之者千中無一，近則有背依經，遠則大違佛意矣。<br>　　但龍樹十住毘婆沙論之難行中，法華真言等入於其內之事，論文分明有之耶？縱論文有之矣，若無確實經文，猶是不審也。龍樹菩薩為權大乘論師時之論乎？又或為譯者入之於論中者歟？此意可得。其故，佛於無量義經道出四十餘年是難行道，無量義經是易行道，此金口佛言，足為明鏡。<br>　　龍樹菩薩如佛之記文出世，演諸經之意，豈能破佛說之難易二道，而立其私義之難易二道？隨之開見十住毘婆沙論之一部始中終，全無以法華經列於難行中之文，只有釋華嚴經十地，至第二地作畢未述。又此論舉諸經歷劫修行之旨，只見菩薩墮難行道、墮二乘地，作永不成佛之思。由此可見是法華經以前之所論無疑。不知龍樹菩薩之意，誤將法華真言入於此論之難行者歟？見淨土三師書釋，而將法華經列於難行、雜行、聖道之意，大體如是，雖然，如法然放言之事，無之矣。<br>　　非僅於此，弘佛法者尚須考慮教、機、時、國、教法流布之前後。<br>　　如來在世前四十餘年，雖說大小，時未至故，未述本懷。雖有其機，非其時，不說大法。靈山八年之間，人非圓機，以時來故，演述本懷，權機移作實機。<br>　　法華經之流通及涅槃經，是實教在前，權教在後。在世、隱實而以權在前，滅後、實前權後之道理顯然。雖然，天竺國於正法一千年間，有外道，有一向小乘之國，亦有一向大乘之國，又有大小兼學之國。漢土渡來佛法，亦如天竺。於日本國，無外道，無小乘之機，唯有大乘之機。於大乘，無法華以外之機。但佛法初傳日本時，雖曾暫弘小乘三宗、權大乘三宗，至桓武御宇、傳教大師時，六宗捨其執著，悉歸天台宗。<br>　　俱舍、成實、律三宗學者，不思如彼教，經七賢三道、斷見思而作二乘，只為入大乘之初門而習彼宗，不思得彼之極。習權大乘之三宗者，捨五性各別等之宗義，窺一念三千、五輪等之妙觀。不知大小權實之在家檀那等，亦一向隨法華真言學者之教而作供養。日本一洲，不似印度震旦，乃一向純圓之機，殆同於靈山八年之機歟。<br>　　以此思之，淨土三師，不逾震旦權大乘之機。而法然於純圓之機、純圓之教、純圓之國，矇然無知，而以權大乘一分之觀經等念佛，及不辨權實之震旦三師之釋，流布此國，以權法授實機，使純圓之國作權教之國，如於嘗醍醐者投予蘇味，其失也誠甚多焉！"
		},
		{
			"_id": "413",
			"name": "和漢王代記",
			"context":
				"和漢王代記<br><br> 　　　　　　　　　　　少昊<br>　　　　伏羲　　　　　　顓頊　三墳五典<br>三皇　　神農　　五帝　　帝嚳<br>　　　　黃帝　　　　　　堯王　男九人、女一人<br>　　　　　　　　　　　　舜王<br>夏<br>殷　　　第一文王　<br>　　　　第二武王　　周公旦<br>　　　　第三成王　<br>　 第四昭王御宇二十四年、甲寅 五色光氣亙南北，太史蘇由占之<br>　　　　　　　　　　　　　　　　　　　　　　四月八日佛降誕<br>　　　中間七十九年<br>　　　第五穆王五十二年、壬申 二月十五日入滅<br>　　　　　　　　　　　　　　　　　　　十二虹亙南北，太史扈多占之<br>　　　有三十七或八世 一儒教　五常　文武等也<br>　　　　　　　　　　　　孔丘、顏回<br>周　　　三教　　二道教　仙教<br>　　　　　　　　　　　　老子<br>　　　　　　　　三釋教　一代五十餘年<br>秦　　始皇<br>　　　次生皇　　　　　　儒教　<br>　　　　　　　　三教　　道教<br>　　　　　　　　　　　　釋教　　　　　<br>漢　　　　　　　前漢　十四代<br>　　　　　　　　　　　當佛滅後一千一十五年<br>　　　　　　　　又自周第四代昭王二十四年至後漢第二光武，當一千一十五年。<br>　　　　　　　　後漢　光武皇帝永平十年丁卯<br>　　　　　　　　當一千一十五年，摩騰迦、竺法蘭二聖人，以四十二章經 小乘經、十住斷結經 大乘經，<br> 由白馬馱漢土。<br>魏　　　　　　傳雙觀經<br>　　　　　　　傳正法華經十卷－法護三藏<br>　　　西晉　　傳妙法華經－七或八卷－羅什三藏<br>晉　　　　　　傳三論宗<br>　　　後秦　　傳阿彌陀經　　<br>　　　　　　　傳華嚴經宋　　　　　　傳觀經<br>　　　　　　　傳大涅槃經<br>　　　　　　　 一　　二　　 三　 四　　 五　　六　 七<br>　　　　　　　三時四時五時　 五時 一音 半滿 三教 四宗 五宗 六宗<br>齊　　　　　　江南　江北<br>　　　　　　　南三北七之十師<br>　　　　　　　曇鸞法師立淨土宗<br>　　　　　　　傳禪宗－達摩大師<br>　　　　　　　傳攝論　南北<br>梁　　　　　　傳地論　南北<br>　　　　　　　別時意趣之法門出現<br>　　　末<br>　　　　　　　　　　　觀音化身，出自道宣之感通傳<br>　　　　　　　南岳大師，亦云慧思禪師<br>　　　始　　　　　六根清淨人，日本上宮太子是也<br>　　　　　　　　　天台大師之師<br>陳　　　　於日本生為傳教大師 亦稱智者<br>　　　天台大師　　亦名智顗<br>　　　　　　　　　亦云德安<br>隋　　　　此時南三北七，並前五百餘年，人師三藏所立十師之義，始為論破，立五時、八教、三觀、六即、十境、十乘，號小釋迦。<br>　　　　　進超天竺之論師，退勝震旦人師。玄義三云，故、章安大師云<br>：「天竺大論，尚非其類；真丹人師，何勞及語？此非誇耀，法相然耳」！又、智證大師 授決集也云：「天台出世，佛意快暢，豈非萬教，再演世間乎」！<br>　　　　　笈多、崛多兩三藏，傳添品法華經。<br>　　　　　道綽、善導在世<br>　　　　　華嚴宗<br>　　　　　自後漢世，至於唐神武皇帝開元十八年 庚午，六百六十四載所傳經律論，五千四十八卷<br>　　　　　譯者一百七十六人。妙樂，此世之人也。<br>唐　　　　法相宗。玄奘三藏自西天傳來。<br>　　　　　真言宗。善無畏三藏、金剛智三藏傳來。<br>　　　　　法相宗、真言宗二宗，天台所未見，妙樂大師見之，對當天台　宗，論其勝劣。又、日本國之傳教、慈覺、智證諍之。宋　　<br>天台玄義十、破南北十師云：「但聖意幽隱，教法彌難。前代諸師，或粗承名匠，或思出袖衿。雖阡陌縱橫，莫知孰是。然、義不雙立，理無兩存。若深有所以，復與修多羅合者，錄而用之。無文無義，不可信受」。<br>籤十云：「以無一全是，故一一難破」。<br>玄三云：「輕慢不止，舌爛口中」，又云：「法華總括眾經」。<br>籤三云：「已 法華已前華阿方般等一切經、今 無量義經也、當涅槃經等法華已後一切經也妙，於茲固迷。舌爛不止，猶為華報。謗法之罪，苦流長劫」。<br>南三北七，並華嚴宗之法藏、澄觀，真言宗之日本弘法等，稱華嚴經勝於法華經。又、三論之嘉祥，稱般若經勝法華經。又、法相之慈恩等，稱深密經勝法華經。又、真言宗之善無畏三藏、金剛智三藏、不空三藏，稱大日經勝法華經。此等諸宗，其相違如何、相違如何？<br>　　授決集云 圓珍智證：「文出大經，無人會之。光在盲前，於他無用。佛分明說，五味之喻，喻五時教。自有譯來，講者溢路，未曾解談，五味之義。任己胸臆，趣爾囈語。何異摸象，眾盲者耶？天台出世，佛意快暢，豈非萬教，<br>再演世間乎？南北講匠，釋經論者，各立教時，百無一是。只緣迷於，教部前後，頓漸權實，大小粗妙，寬狹進否也。張大教網，亙法界海，濟人天魚，置涅槃岸。如斯恐其遺漏。況諸師輩，羅之一目，何時得鳥。若雖暗萬藏，不會此理趣者，終年計算他人之寶，自無半錢得分。空增諍論，長水上添水耳」！　　　授決集云 圓珍智證：「文出大經，無人會之。光在盲前，於他無用。佛分明說，五味之喻，喻五時教。自有譯來，講者溢路，未曾解談，五味之義。任己胸臆，趣爾囈語。何異摸象，眾盲者耶？天台出世，佛意快暢，豈非萬教，<br>再演世間乎？南北講匠，釋經論者，各立教時，百無一是。只緣迷於，教部前後，頓漸權實，大小粗妙，寬狹進否也。張大教網，亙法界海，濟人天魚，置涅槃岸。如斯恐其遺漏。況諸師輩，羅之一目，何時得鳥。若雖暗萬藏，不會此理趣者，終年計算他人之寶，自無半錢得分。空增諍論，長水上添水耳」！　<br>　　授決集破法相宗之慈恩大師云：「五性宗云，言未熟 法華論前未熟之文者，應云不熟......今謂，汎講法華，須以此義為正。若不爾者，破經破論，罪過五逆。除基公外，無人傳彼不熟之義......若強執之，公私十方信施，難消難消。若不消者，何免三途？供養爾者，墮三惡道。謗法罪報，法華般若、諸大乘經，一切明說，智者可披......爾可信受之，莫招無間」！<br>　　授決集 圓珍徵真言等諸宗云：「真言、禪門、華嚴、三論、唯識、律宗，成、俱二論等......若望法華，華嚴、涅槃等經，是攝引門」，又云：「大體、他經多在三教，圓旨至少耳。弘法大師二教論，喻曰：『今依斯經文，佛以五味，配當五藏。總持稱醍醐，四味譬四藏。震旦人師等，諍盜醍醐，各名自宗』」。<br>　　　　　　　　　　　乳　　 阿　難<br>　　　　　　　　一　俎多覽　　　　　經<br>　　　　　　　　　　　酪　　　 優婆離<br>　　　　　　　　二　毘那耶　　　　　律　　　 小乘<br>　　　　　　　　　　　生　　　 迦旃延<br>六波羅經五藏　　三　阿毘達磨　　　　論<br>　　　　　　　　　　　熟　　　　　 文　殊　　<br>　　　　　　　　四　般若波羅蜜藏<br>　　　　　　　　　　　　　　醍醐　　　金剛藏　　 大乘<br>　　　　　　　　五　總持陀羅尼藏 乳<br>　　　　　　　　一　俎多覽<br>　　　　　　　　　　　酪<br>　　　　　　　　二　毘那耶<br>　　　　　　　　　　　生<br>　　　　　　　　三　阿毘達磨<br>弘法大師依　　　　　　　　　　　 華<br>此經立五藏　　　　　　熟　 方　　　　　　<br>　　　　　　　　四　般若波羅蜜　　 般<br>　　　　　　　　　　　　　　　　　 法華<br>　　　　　　　　　　　 醍醐　　　 涅槃<br>　　　　　　　　五　陀羅尼藏　　　 大日三部經<br>　　二教論云：「加以，釋教漸東夏，自微至著。漢明為始，周文為後。其中間所翻傳，皆是顯教。玄宗、代宗之時，金智、廣智之日，密教起，盛談秘趣。新藥日淺，舊痾未除。至如楞伽，法佛說法之文，智度性身妙色之句，馳胸臆而會文，驅自宗而取義。惜哉！古賢不嘗醍醐」。<br>日本<br>　　　　　　　　 天神－七代<br>　 神代十二代　　地神－五代　<br>　　人代百王<br>　　第一神武天皇　　　　略　　第十四仲哀　　　　　八幡大神之父<br>　　第十五神功皇后　　　八幡大菩薩之母<br>　　第十六應神天皇　　　今八幡大菩薩　略<br>　　第三十欽明天皇　　　歷記云：「欽明天皇治天下十三年壬申歲冬十月一日，自百濟國聖明王，以佛像經等，始送日本國」。<br>　　第三十一敏達天皇　　廄戶王子 　造四天王寺<br>　　第三十二用明　　　　聖德太子是用明之子<br>上宮太子斬守屋，立四十九院。南岳大師後身、救世觀音垂。<br>　　第三十三崇峻　　　　　　　　<br>　　第三十四推古　　　　女帝<br>　　第三十五舒明　　　　<br>　　第三十六皇極　　　　女帝<br>　　第三十七孝德<br>　　第三十八齊明　　　　女帝<br>　　第三十九天智<br>　　第四十　天武<br>　　第四十一持統　　第四十二文武<br>　　第四十三元明　　　　　　　　<br>　　第四十四元正　　　　　俱舍宗<br>　　　　　　　　　　　　　律　宗　<br>　　　　　　　　　　　　　成實宗<br>　　　　　　　　　六宗　　法相宗　<br>　　　　　　　　　　　　　三論宗　<br>　　　　　　　　　　　　　華嚴宗　　　<br>　　第四十五聖武　　　亦有禪宗並一切經<br>　　　　　　　　　　聖武天皇造東大寺大佛<br>　　　　　　　　　自欽明至聖武二百四十餘年，自震旦國鑑真和尚渡來，傳律宗。次、天台宗之三大部等傳來。又立東大寺之小乘戒壇。<br>　　第四十六孝謙　　　　聖武之女<br>　　第四十七淡路　　　　廢帝<br>　　第四十八稱德　　　　孝謙又即位<br>　　第四十九光仁　　　　桓武之父 自欽明及二百六十餘年<br>　　第五十桓武　　延曆三年自奈良之都，遷長岡之京。延曆十三年自長岡之京，遷平京。延曆二十五年崩逝。<br>　　　　　延曆四年立叡山 傳教大師最澄。延曆二十年叡山始八講，請南京十人。延曆二十一年正月十九日於高雄，南京十四人與最澄宗論。同二十九日六宗十四人謝表奉桓武聖主。延曆二十三年渡唐，同二十四年歸朝。<br>　　　　　自此時始，傳教大師立天台宗，以四十餘年之文論破六宗，始顯法華實義。一改自欽明二百餘年來之邪義。又，六宗碩德之勤操、德圓、長耀等之十四人，奉謝表於桓武皇帝翻改邪見。<br>　　　　　弘法大師空海延曆二十三年入唐，大同元年歸朝。傳教大師為<br>　　　　　山階寺行表僧正弟子。弘法大師為石淵勤操僧正弟子。<br>　　第五十一平城<br>　　第五十二嵯峨　弘仁十三年六月四日傳教大師入滅。同十一日 慈覺大師立戒壇。<br>　　第五十三淳和<br>眾<br>　　秀句云：「雖讚法華經，還死法華心」。<br>　　選擇集 法然造云：「捨閉閣拋」，善導禮讚云：「十即十生、百即百生」，又云：「百時希得一二，千時希得三五」，又云：「千中無一」。道綽之安樂集云 引大集月藏經：「我末法時中，億億眾生，起行修道，未有一人得者。當今末法，是五濁惡世，唯有淨土一門，可通入路」。　　<br>　　慧心往生要集云：「利智精進之人，未為難。如予頑魯之者，豈敢矣」。　　　　　　<br>　　　　　　　　根本大師<br>　　傳教大師　　山家<br>　　　　　　　　天台後身<br>守護章：「正像稍過已，末法太有近。法華一乘機，今正是其時」，又云：「一乘之家都不用 小乘權大乘四十餘年之文，但除開已用助道」。"
		},
		{
			"_id": "414",
			"name": "一代五時圖其一",
			"context":
				"一代五時圖其一<br>　　　　　　　<br>文應元年　三十九歲作<br>於總州　　　　　　　<br>　　大論云：「十九出家，三十成道」。<br> 權大乘　　　　　　　　　　　　　　　　　戒<br>　　　　　　　　　　　三七日　　　　　　　　　　　　 　智儼<br>華嚴經　　　　　　　　　　　　　　華嚴宗　　定　　杜順<br>　　　　　　　　　二七日　　　　　　　　　　　 　　法藏<br>　　　　　　　　　 慧　 澄觀　　　小　乘　　　　　　　　　　　 俱舍宗　戒定慧<br>阿　含　　　　　　十二年　　　　 　成實宗　戒定慧<br>　　　　　　　　　　　　　　　　　 律　宗　戒定慧<br>　　　　　　　　　　　　　　　　　　　　　　　　　　 鑑真和尚<br>　　　　　　　　　　　大集經<br>　　　　　　　　　　　深密經　　　　法相宗　　戒定慧 　　　玄奘<br>　　　　　　　　　　　楞伽經　　　　禪　宗　　　　\t 　 慈恩<br>　　　　　權大乘　　　　觀　　經<br>方　等　　　　　　　　　雙 觀 經　　淨土宗　<br>　　　　　　　　　　　　阿彌陀經　　　　　　　　　　　　　 善導<br>　　　　三十年　　　　　金剛頂經　<br>　　　　　　　　　　　　大 日 經　　真言宗　　戒定慧<br>　　　　　　　　　　　　蘇悉地經　　　 提婆菩薩造　<br>　　　　　　　　　　百論<br> 權大乘　 中論 龍樹菩薩造　<br>　　般　若　　　　　十二門論　同　　 三論宗　 戒定慧<br>　　　　　　　　　　大　　論　同　　　　　　　 　　 嘉祥寺<br> 　　　　　　　　　　　　　　　　　　　　　　　　 吉藏大師<br>　　無量義經云：「以方便力，四十餘年，未顯真實」，又云：「過無量無邊，<br>不可思議，阿僧祇劫，終不得成、無上菩提。所以者何？不知菩提，大直道故。行於險徑，多留難故」，又云：「行大直道，無留難故」。<br>　　　　　　 八年 　　　　　　　　　　　　　 　<br>　　法華經　　　　 　法華宗　　　 天台宗　戒定慧<br>　　「世尊法久後，要當說真實」。「雖示種種道，其實為佛乘」。「正直捨方便，但說無上道」。「今此三界，皆是我有；其中眾生，悉是吾子；而今此處，多諸患難；唯我一人，能為救護。雖復教詔，而不信受」。「若人不信、毀謗此經，則斷一切、世間佛種......其人命終，入阿鼻獄」。「將非魔作佛，惱亂我心耶」舍利弗疑卷二。「妙法華經......皆是真實」多寶證明之文。 依法不依人<br>　　　出涅槃經六 　　　　　 依義不依語<br>　　　　　　　　　　　法四依　　依智不依識<br>　 　　　　　　　　　　　　　　依了義經不依不了義經<br>　　涅槃經 一日一夜<br>　　　　　 八十入滅 　　　　　　 初　依　　五品－天台等<br>　　　　　　　　　　　　　　　　　　　 　 六根<br>　　　　　　　　　　　　　　　　 第二依　　初地已上－龍樹菩薩等<br>　　　　　　　　　　　人四依　　 第三依<br>　　　　　　　　　　　　　　　　 第四依　　等覺菩薩<br>　　天竺　十四五六卷<br>　　十住毘婆沙論云　　龍樹菩薩造<br>　　　　　　　　　　　 羅什三藏譯<br>　　　　　　　　　難行道　譬如陸路步行苦<br>　　　　不退地　　易行道　水道乘船則樂<br>　　　　　　　 　 十佛、百三十餘菩薩並阿彌陀佛等<br>　　　齊世<br>　　曇鸞法師　本三論宗人，作淨土論註二卷　　　唐世<br>　　道綽禪師　善導之師，作安樂集二卷<br>　　　安樂集云：「大集月藏經云：我末法時中，億億眾生，起行修道，未<br>　　　有一人得者。當今末法，是五濁惡世，唯有淨土一門，可通入路」。<br>　　　唐世<br>　　善導　 玄義一卷、序分義一卷、定善義一卷、散善義一卷、觀念法門一卷、往生禮讚一卷、般舟讚一卷、法事讚上下，已上九卷<br>　　　隱岐院御宇，建仁年中，今五十餘年<br>　　法然　 源空<br>選擇集　一卷　<br>　　　 未有一人得者，千中無一<br>　　　 淨土三部經除外，法華經等一切，除阿彌陀佛之一切佛菩薩、一切神祇等<br>　難行－聖道－雜行<br>　　　天台法華宗等八宗捨閉閣拋<br>　易行－淨土－正行<br>　　　阿彌陀佛是十即十生、百即百生<br>　　　 六百三十七部、二千八百八十三卷　　　　 捨閉閣拋<br>　　雙觀經云：「設我得佛，十方眾生，至心信樂，欲生我國，乃至十念，若不生者，不取正覺。唯除五逆、誹謗正法」。道綽「未有一人得者」，善導「千中無一」，法然「捨閉閣拋」，此等豈非謗法乎？<br>　　法華經第二譬喻品云：「若人不信、毀謗此經，則斷一切、世間佛種。或復顰蹙，而懷疑惑。汝當聽說，此人罪報。若佛在世，若滅度後，其有誹謗、如斯經典，見有讀誦、書持經者，輕賤憎嫉，而懷結恨。此人罪報，汝今復聽。其人命終，入阿鼻獄。具足一劫，劫盡更生。如是展轉，至無數劫。從地獄出，當墮畜生」。<br>　　涅槃經第十云：「問：一闡提者，其義云何？佛言：純陀！若有比丘，及比丘尼、優婆塞、優婆夷，發粗惡言，誹謗正法，造是重業，永不改悔，心無懺悔。如是等人，名為趣向，一闡提道。若犯四重，作五逆罪，自知定犯，如是重事，而心初無，怖畏懺悔，不肯發露。於彼正法，永無護惜，建立之心，毀訾輕賤，言多過咎。如是等人，亦名趣向，一闡提道。若<br>復說言，無佛法眾。如是等人，亦名趣向，一闡提道。唯除如此，一闡提輩，施其餘者，一切讚歎」。<br>　　　　　　　　　　　　　　　　　　　　下殺螻蟻蚊虻<br>　　　　　　　　　　 一　殺生　　 中殺凡夫人及前三果聖人<br>　　　　　　　　　　　　　　　　　　　　上殺阿羅漢、辟支佛、菩薩、父母等　<br>　　　　　　　　　　 二　偷盜<br>　　　上品墮地獄　　 三　邪婬<br>　　　中品墮餓鬼　　 四　妄語<br>　　　下品墮畜生　　 五　綺語<br>　　十　　　　惡　　六　惡口<br>　　　　　　　　　　七　兩舌<br>　　　　　　　　　　八　貪<br>　　　　　　　　　　九　瞋<br>　　　　　　　　　　十　癡<br><br>　　　　　　　　　　殺　生　　　　　　　一　殺父<br>　　　　　　　　　　偷　盜　　　　　　　二　殺母　　　養父母<br>　　四　　重　　　　邪　婬　　五　逆　　三　殺阿羅漢　凡夫上人　　　　　　　<br>　　　　　　　　　　　　　　　　　　　　四　出佛身血　木畫像等<br>　　　　　　　　　　妄　語　　　　　　　五　破和合僧　<br>　　　　　　　　　　　　　　　　　　　　　　　　　　　　　　　　　四人以上凡夫僧<br>　　此等皆一業引一生，故一度墮惡道，還二度不墮惡道。謗法一業引多生，一度破三寶，度度墮惡道。　　傳教大師守護章云：「不正義之一切學人不可信受。所以者何？其師所墮，弟子亦墮，檀那亦墮。金口明說，何可不慎哉、可不慎哉」！<br>　　　　　　第一弟子　隆　　觀　 長樂寺多　念　 南無法師 一切鎌倉眾人<br>　　　　　 第一　　　善慧法師　 小　　 當院洛中一切諸人<br> 　　　　第一聖光 筑紫九國一切諸人<br>　　　　　　<br>　　法然　　一條覺明　 今之道阿彌等<br>　　　　　　成覺　　　 一念<br>　　　　　　法本　　　 一念　　　　　<br>　　 以上弟子八十餘人<br>　　乃至日本國一切念佛者，並檀那等。又，一切天台、真言等諸宗眾人，又不出法然之智分。各各習其宗，心皆一同念佛者也。讀法華經，行真言，皆為助業，以念佛為正業。謗法之失，豈可得免乎？"
		},
		{
			"_id": "415",
			"name": "一代五時圖其二",
			"context":
				"一代五時圖其二<br><br><br>　龍樹菩薩造<br>大論云：「十九出家淨飯王太子，三十成道悉達太子」。<br>　　　權大乘　　　　　　　　　　　　　　 杜順法師<br>　　華嚴經　　　 六十卷八十卷　　 華嚴宗　 智儼法師<br>　　　 三七日 法藏法師<br>　　　　小乘經 增一阿含經 <br>　　　　　　　　　　　　　　　　　 俱舍宗 世親菩薩<br>　　　　　　　　　　　　　　　　　 玄奘三藏<br>　　 阿含經 中阿含經 <br>　　　　　十二年 長阿含經 成實宗　 迦梨跋摩<br>　　　　　　 雜阿含經 律　宗　　 道宣律師<br>二百五十戒 僧<br>五 百 戒 尼<br>五 戒 男女<br>八 齋 戒 男女<br> 　　　　　　　　　　　　　　　　　　　 <br>　　　　　　　　　　　　　　　　　 小乘戒 <br>　　　　　　　　　　　　　　　　　<br>　　　　　　　　　　　　　　　　 　　　　　　　　　　　　　　　　　　　 　　　　　　　　　　　　　　　　　　　　　　　　　　五卷　 百卷 <br>　　　　　　深密經　瑜伽論唯識論　－彌勒菩薩造－世親菩薩造　 法相宗 玄奘三藏慈恩大師<br>　　　　　　　六十卷<br>　　　　　　大集經　　　　　　　　　　　　　　　　　 曇鸞法師　　　　　　　　　　　　　　　　　　　　　　　<br>　　　　　　　　　　　　　雙 觀 經－二卷　　　　　 道綽禪師<br>　　　　　　淨土三部經　　觀　　經－一卷　　淨土宗　 善導和尚<br>　權大乘　　　　　　　　　 阿彌陀經－一卷　　 　　　　 法然法師　　　　　　　　　　　　　　<br>方等部　　　　　　　　　　　　　 　　　　　　 　　　　 善無畏三藏<br>　　　　　　　　　　　　　　　　　　　 　　　　　　　 金剛智三藏<br>　　　　　　 大日經　　 七卷　　　　　　　　　　　　 不空三藏<br>　　　　　　金剛頂經　　三卷　　　　　　 　 真言宗　 惠果和尚　<br>三十年　　　 蘇悉地經　　三卷　　　　　　　　　　　　 弘法大師　<br>　　　　　　　　　　　　　　　　　　　　　　　　　　　　　　　　　　慈覺大師<br>　　　　　　　　　　　　　　　　　　　　　　　　　　　　　　　　　　智證大師<br>　　　　　　　　　　　　　　　　　　　　　　　　　　　　　　　　　　達摩大師<br>　　　　　　　　　　　　四卷　　　　　　　　　　　　 慧　　可<br>　　　　　　 楞伽經　　　　　　　　　　　　　禪　宗 僧　　璨<br>　　　　　　　　　　　　十卷　　　　　　　　　　　　 道　　信<br>　　　　　　　　　　　　　　　　　　　　　　　　　　　　　　　　　　弘　 忍<br>　　　　　　　　　　　　　　　　　　　　　　　　　　　　　　　　　　慧　　能　興 皇<br>　嘉祥大師吉藏<br>　　　　　　 百　　論 提婆菩薩造　　　　 　　　　　 　 <br>　權大乘　 中 論　　 龍樹菩薩造　　　　三論宗 <br>般　若 十二門論　　 同　　　　　　　　　　　　 　　　　　　<br>　四十卷　 大智度論　 同<br>無量義經　 七十二歲<br>　四十餘年，未顯真實。<br>　以方便力，四十餘年，未顯真實。<br>　過無量無邊，不可思議，阿僧祇劫，終不得成、無上菩提。所以者何？<br>　不知菩提，大直道故。<br>　行於險徑，多留難故。<br>　行大直道，無留難故。<br>　　　　　　顯 露 宗<br>　實大乘　　 最秘密宗 　<br>法華經　　　佛 立 宗<br>　八　年　　 法 華 宗<br>　　　　　　天 台 宗<br>世尊法久後，要當說真實。正直捨方便，但說無上道。<br>雖示種種道，其實為佛乘。<br>今此三界，皆是我有；其中眾生，悉是吾子；而今此處，多諸患難；唯我一人，能為救護。<br>雖復教詔，而不信受。<br>若人不信、毀謗此經，則斷一切、世間佛種。或復顰蹙，而懷疑惑。汝當聽說，此人罪報。<br>若佛在世，若滅度後，其有誹謗、如斯經典，見有讀誦、書持經者，輕賤憎嫉，而懷結恨。此人罪報，汝今復聽。其人命終，入阿鼻獄。具足一劫，劫盡更生。如是展轉，至無數劫。<br>於此死已，更受蟒身，其形長大，五百由旬。<br>若是善男子、善女人，我滅度後，能竊為一人，說法華經，乃至一句，當知是人，則如來使，如來所遣，行如來事......藥王！若有惡人，以不善心，於一劫中，現於佛前，常毀罵佛，其罪尚輕。<br>若人以一惡言，毀訾在家、出家、讀誦法華經者，其罪甚重。<br>藥王！今告汝：我所說諸經，而於此經中，法華最第一。<br>我所說經典，無量千萬億。已說、今說、當說，而於其中，此法華經，最為難信難解。<br>若親近法師，速得菩薩道，隨順是師學，得見恆沙佛。爾時寶塔中，出大音聲歎言：善哉、善哉！釋迦牟尼世尊，能以平等大慧，教菩薩法，佛所護念，妙法華經，為大眾說。如是、如是。釋迦牟尼世尊，如所說者，皆是真實。<br>諸餘經典，數如恆沙。雖說此等，未足為難。若接須彌，擲置他方，無數佛土，亦未為難。若佛滅後，於惡世中，能說此經，是則為難。<br>有諸無智人，惡口罵詈等，及加刀杖者，我等皆當忍。惡世中比丘，邪智心諂曲，未得謂為得，我慢心充滿。或有阿練若，納衣在空閑，自謂行真道，輕賤人間者。貪著利養故，與白衣說法，為世所恭敬，如六通羅漢。<br>常在大眾中，欲毀我等故，向國王大臣，婆羅門居士，及餘比丘眾，誹謗說我惡，謂是邪見人，說外道論議。<br>濁劫惡世中，多有諸恐怖，惡鬼入其身，罵詈毀辱我。<br>濁世惡比丘，不知佛方便，隨宜所說法，惡口而顰蹙，數數見擯出。<br>現大神力，出廣長舌，上至梵世。......諸佛亦復如是，出廣長舌。<br>　　　　　　　　　　　文殊、普賢、觀音、地藏等、龍樹菩薩。<br>　　　　　依法不依人 善無畏、弘法、慈覺、法藏、嘉祥、善導等也。<br>一日一夜　 依義不依語<br>涅槃經　　　依智不依識<br>　八十入滅　 依了義經──法華經<br>　　　　　不依不了義經　　觀　經等　　　　　<br>　　　　　　　　　　　　　大日經等<br>　　　　　　　　　　　　　深密經等<br>　　　　　　　　　　　　　　華嚴經等<br>　　　　　　　　　　　　　　般若經等<br>"
		},
		{
			"_id": "416",
			"name": "一代五時鷄圖",
			"context":
				"一代五時鷄圖<br><br>　<br>　　　　　 壽命三百年 <br>　　　　　　羅什譯<br>　　百論　　法雲自在王如來　　觀自在王如來<br>　　千卷　　佛滅後三六七八<br>大論云：「十九出家，三十成道」。<br>　 三十萬卷　　　　　　　龍樹菩薩　　第十一馬鳴菩薩弟子，付法藏第十三<br>　 大悲方便論　 十萬卷　　　　猛<br>　　大心論　　　 十萬卷<br>　　大無畏論　　 十萬卷<br>　　　　 實大乘<br>　　　　 權大乘　　　　　　<br>　　　　　　二七日　　　　立五教、攝盡一代　　 杜順和尚<br>華嚴經　　　　　　　華嚴宗　　　　　　　　 智儼法師　<br>　　　　 三七日　　　　　　　　　　 法藏大師　香象大師<br>　賢首法師　　　　　　　　　　　　　　　　　　　　　 <br>　　　　 結經梵網經　　此出大乘戒　　　　　　　　 　　　 　 華嚴和尚　　　　　　　　　　 定<br>　　　小　乘　　　　　　　　 經<br>　　　十二年　　　　 　長 阿 含　　　俱舍宗<br>　　　　　　　　　　　中 阿 含　　　　論<br>阿含經　　　　　　　　增一阿含　　　成實宗<br>　　　　　　　　　　　　　　　　　　　戒<br>　　　　　　　　　　　雜 阿 含　　　律　宗<br>　　 結經遺教經　　　 此出小乘戒<br>　　　　大　乘　　　　　　　　 或云法華已前<br>　　　　或說時不定　　　　　　 或云法華已後　　 彌勒菩薩說<br>　　　　或十六年　　　　深密經　　　　　　　　一百卷　無著菩薩筆<br>　　　　或八年　　　　　　　　五　卷　　　　瑜伽論<br>　　方等部　　　　　　　　　　　　　　　　　　　　　　世親菩薩造<br>　　　權大乘　　　　　　　　　　　　　　　　　　唯識論<br>　　　　　　　　　　　　　　　　　　　　　　　　　　　三十頌<br>　　　　　　　　　　　　　　有相宗　立三時、攝盡一代<br>　　　　　　　　　　　　　法相宗　　　　　　　　　玄奘三藏慈恩大師<br>　　　　　　　　　　　　　　 六經十一論　　　　　　　　 <br>　　　　　　　　　　　瓔珞經<br>　　　　　　　　　　　　　結　經　 楞伽經　　禪宗　　達摩大師　　　　　　　　　　<br>　　　　　　　　　　　　或諸法無行經　或金剛般若經　或大圓覺經　或首楞嚴經<br>　　　　　　　　　　　　或云一切經　　或云教外別傳<br>　　　　　　　　　　　　　　　　一卷七枚<br> 菩提心論　　　或云龍樹造<br>　　　　　　　　　　　　　　　　　　 　　或云不空造<br>　　　　　　　　　　　大日經　 七卷　　　　　　　善無畏三藏<br>　　　　　　　　　　　金剛頂經 三卷　　真言宗　分顯密二道，立五藏、或立<br>　　　　　十住心<br>　　　　　　　　　　　蘇悉地經 三卷　　　　　金剛智三藏、不空三<br>　　　　　　　　　　　　　　　　　　　　　　藏、一行阿闍梨<br>　　　　　　　　　　　　　或云方等部<br>　　　　　　　　　　　　　 或云華嚴部<br>　　　　　　　　　　　　　 或云般若部<br>　　　　　　　　　　　　　 或云法華部<br>　　　　　　　　　　　　　 或云涅槃部<br>　　　　　　　　　　　　　 或云一代諸經外<br>　　　　　　　　　　　　雙觀經　　　　　　　　 曇鸞法師<br>　　　　　　　　　　　　觀　經　　淨土宗　　　 道綽禪師<br>　　　　　　　　　　　　　　　　　　　　　　　 善導和尚　　　 懷感禪師　<br>　　　　　　　　　　　　　阿彌陀經　　　　　　 小康法師<br>　　　　　 　　　　　　　　　　 難　行　　　　　 法　　照<br>　　　　　 　　　　　　　　　　 易　行　<br>　　　　　 　　　　　　　　　　 聖　道　<br>　　　　　 　　　　　　　　　　 淨　土　<br>　　　　　 　　　　　　　　　　 雜　行　<br>　　　　　 　　　　　　　　　　 正　行　<br>　　　　　 　　　　　　　　　　 諸　行　<br>　　　　　 　　　　　　　　　　 念　佛　<br>　　三 十 年　　　　　　　　　　　<br>　　　　　　或云二十二年　　　<br>　　　　　　或云十四年<br>　　　　　　　光讚般若<br>　　　　　　　 金剛般若<br>　　　　　　　天王問般若<br>　　　　　　　摩訶般若<br>　　　　　　　大品般若　 百　　論　提婆菩薩造<br>般 若 經　　　　 　　　　中　　論　龍樹菩薩造<br>　　　　　　　　　　　　　十二門論　同<br> 　　仁王般若 結經　　　　　 大　　論　同　　　　　　　　　 淨影<br> 或云四論宗　　　　　 興皇<br>　 三 論 宗　　　　　　　　　　 　　嘉祥寺吉藏大師<br> 　　　　　　 或法性宗　　　　　 　　 道朗<br>　　　 或無相宗　　立三時、攝盡一代，或立二藏、或立三轉法輪<br>　　　　　　　　　 　　　華嚴三七日、阿含十二年、方等般若三十年，已上四十<br>　　二年<br>　　　　　　　　　 　　　法界性論四十二年　<br>　　無量義經云：「以方便力，四十餘年，未顯真實」，又云：「過無量無邊，不可思議，阿僧祇劫，終不得成、無上菩提。所以者何？不知菩提，大直道故。行於險徑，多留難故」，又云：「行大直道，無留難故」。<br>　　　　諸宗依憑宗<br>　　　　　　　　　　　　世尊法久後、要當說真實<br>　　　　佛立宗　　　　　　 廢也　 或云前三教、或云前四教前四味、或云攝<br>　　盡先三教之圓教。<br>　　　　天台宗　<br>　　　　法華宗　　 　　 正直捨方便、但說無上道<br>　法華經　　　　　　　　　 四時、七教、五時、八教<br>　　　　　秘密宗　　　　　　　　\t　　 唯一佛乘　　<br>　　　　 顯露彰灼宗　 雖示種種道、其實為佛乘<br>　　　　　　　　　　　 將非魔作佛、惱亂我心耶<br>　普賢經　結經　<br>　 叡山戒壇 久默斯要、不務速說<br>　　　<br>　　　　　　　　　　　　　　　 華嚴經、大日經、深密經、楞伽經、大品經、般若經等<br>　　　　　　　　　　　　　　　　　　 無量義經<br>　　　　　　　　　　　　　　　　　　　　 涅槃經等<br>　　「我所說經典，無量千萬億。已說、今說、當說，而於其中，此法華經，最為難信難解」。記六云：「縱有經云諸經之王，不云已今當說最為第一，兼但對帶，其義可知」，玄三云：「舌爛口中」，籤三云：「已今當妙，於茲固迷。舌爛不止，猶為華報。謗法之罪，苦流長劫」，又云：「諫曉不止」。<br>　　　　　　　　　　　　　　　　　　　　　　　 法四依第六卷　 人四依<br>　　　　　　　　　　　　　　　　　　　　　依法不依人<br>　　　　　　　　結經　　　　　　　　　　 　依義不依語<br>　　　像法決疑經<br>　　　　　一日一夜　　　　　　　　　　　　　 佛智<br>涅槃經　　　　　　　　　　　　　　　　　　\t　　 　菩薩等識<br>　　　　　　　　　　　 依智不依識<br>　　　八十入滅 七十九、八十、八十一八十二、百五、百二十　　　　　　\t法華經　 爾前諸經<br>　　　　　　　　　　　　　　　　　　　　　依了義經、不依不了義經　　　　　　　　　主　上　　　　　　　　　　　二天　　摩醯修羅天毘紐天 <br>　　　　　　天　尊　　　　　　　　　　　 <br>　　　　　　世　尊<br>　　　　主　　　　　　　　　　　　　　　　　　　大梵天<br>　　　　　　法　王　　　　　　　　　　　　　　　第六天<br>　　　　　　國　王　　　　　　　　　　　　　　　 帝釋天<br>　　　　　　人　王　　　　　　　　　　　　 　天竺<br>　　　　　　天　王　　　　　　　　　　　　　　　 師子頰王<br>　　　　　　　　　　　　　　　　　　　　　　　　淨 飯 王<br>　　　　違八虐　　　　　　　　　　 　　　　　震旦<br>　　　　　　　　　　　　　　　　　　　　　　　　　　　　　　　三　皇<br>　　　　　　　　　　　　　　　　　　　　　　　 　 五　帝<br>釋尊　　師　　　　　　　　　　　　　　　　　　　 三王等<br>　　　　　 師匠　　　　　　　　　　　　 　 日本國<br>　　　　　　　　　　　　　　　　　　　　　　　　 神武天皇<br>　　　 違七逆<br>　　　　　涅槃疏云　章安釋　　　　　 外道師　 迦毘羅<br>　　　　　一體之佛，作主師親　　　三仙　　　 漚樓僧伽<br>　　　　　　　　　　　　　　　　　　 六　師　 勒沙婆　 　違五逆　　　　　　　 　　　 外典師 尹喜<br>　親　　　　 八　親六　親　　　　　 四聖　　　 　　 務成　　　　　　　　　　　　　　　　 　 <br>　 　　　　　　　　 　　　　　　　　　　　　　　　 老聃<br> 呂望<br> 　　　　　　　　　　　　　　　　　 　 周公旦 <br>　　　　　　　　　　　　　　　　　　　　　　　　　孔　子<br>　　　　　　　　　　　　　　　　　　　　　　　　　顏　回<br>　 世尊 三界特尊　二十五有　　　　　　理性之子　結緣之子<br>今此三界，皆是我有　　其中眾生，悉是吾子<br>　　　　　　　　　　　　　　　　　　　 文句五云：「一切眾生，等有佛性，佛性同故，等是子也」<br>而今此處，多諸患難　　唯我一人，能為救護<br>　　　　　　　　　　　　　玄六云：「本從此佛，初發道心，亦從此佛，住不退地」。<br>文句六云：「舊以西方無量壽佛，以合長者，今不用之。西方佛別緣異，佛別，故隱顯義不成；緣異，故子父義不成。又此經首末，全無此旨。閉眼穿鑿......舍那著脫，近尚不知，彌陀在遠，何嘗變換」，記六云：「西方等者，彌陀、釋迦二佛既殊，豈令彌陀隱珍玩服，乃使釋迦著弊垢衣，狀當釋迦無珍服可隱，彌陀唯勝妙之形。況宿昔緣別，化道不同！結緣如生，成熟如養，生養緣異，父子不成。珍弊分途，著脫殊隔，消經事闕，調熟義乖，當部之文，永無斯旨。舍那著脫等者，迷於舍那，不動而住。彌陀著弊，諸教無文。若論平等意趣，彼此奚嘗自矜。縱他為我身，還成我化，我立他像，乃助他緣，人不見之，化緣便亂。故知，夫結緣者，並約應身，如云我昔曾於二萬億等，況十六王子從始至今，機感相成，任運分解，是故不可以彼彌陀為此變換」。<br>　　　　　　　　　　種熟　東方有緣　　　　　　 主　　　　　　　　<br>第一阿佛　　　　　　　　　　師<br>　　　　　　　　　　 脫　　　　　　　　　　　　 親<br>　　 大通太子　　　 種熟　西方有緣　　　　　 主<br>　十六王子　　　第九阿彌陀佛　　 　　　　　　師<br>　　　　沙彌　　 脫　　　　　 　　　　　　 親<br>　　　　　　　　　　　　　種熟　娑婆世界　　　　　　 主<br>　　　　　　　　第十六釋迦牟尼佛　　　　　　 師<br>　　　　　　　　　　 脫　　　　　　　　　　　　 親　<br>　　記九云：「初從此佛菩薩結緣，還於此佛菩薩成熟」。玄六云：「佛尚自入分段，施作佛事，有緣之者，何得不來？猶如百川，應須潮海，緣牽應生，亦復如是」，又云：「本從此佛，初發道心，亦從此佛，住不退地」。　　　　　本尊　　　　　　　 俱舍宗<br>劣應身釋迦如來　　　　　　　 成實宗<br>　　　　　　　　　　　　　　　　 律　宗<br>盧舍那報身　　　　　　　　　　　華嚴宗本尊<br>　　當勝應身<br>釋迦如來　　　　　　　　　　　　法相宗本尊<br>　　當勝應身<br>釋迦如來　　　　　　　　　　　　三論宗本尊<br>　　法身　胎藏界<br>大日如來　　　　　　　　　　　　真言宗本尊<br>　 報身　金剛界<br>　　天台應身　　劣應勝劣<br>阿彌陀佛　　　　　　　　　　　　淨土宗本尊<br>　　善導等報身　<br>五百問論云：「若不識父壽之遠，復迷父統之邦，徒謂才能，全非人子。三<br>皇已前不知父，人皆同禽獸」。　　　　華嚴盧舍那、真言大日等皆此佛眷屬<br>　　 久遠實成實修實證之佛<br>天台宗<br>　　釋迦如來　<br>　　　　　　應身　　有始有終<br>始成三身　　報身　　有始無終　　　真言大日等<br>　　　　　　法身　　 無始無終<br>　　　　　　應身　<br>久成三身　　報身　 無始無終<br>　　　　　　法身<br>華嚴宗、真言宗立無始無終之三身，是盜取天台名目，入於自家依經。<br>"
		},
		{
			"_id": "417",
			"name": "釋迦一代五時繼圖　",
			"context":
				"釋迦一代五時繼圖　<br><br><br>　　大論云：「十九出家，三十成道，八十入滅」。此論是龍樹菩薩所造，壽命三百年，三十萬偈之論師也。付法藏第十三，佛滅後七百年人也。<br>　　　　　　　說處在中天竺摩竭提國寂滅道場菩提樹下。七處八會<br>　　　　　　　假立實報土，說別圓二教<br>　　　　　　　三七日之說 三七日是法華說二七日是華嚴說<br>　　華嚴經　　名兼<br>　　　　　　　權大乘。名乳味，為頓大機說<br>　　　　　　　名頓教 亦有秘密教亦有不定教，名擬宜<br>　　　　　　　結經梵網經<br>　　　　　　　　　　　　　馬鳴菩薩－造起信論<br>　　　　　　　　　天竺　　天親菩薩－造十地論<br>　　　　　　　　　　　　　龍樹菩薩－造十住毘婆沙論　　華嚴宗祖師　　　　　　杜順和尚<br>　　　　　　　　　　　　　智儼法師<br>　　　　　　　　　漢土　　法藏大師<br>　　　　　　　　　　　　　澄觀法師　<br>　　此華嚴教，是所謂佛在摩訶陀國寂滅道場菩提樹下，始成正覺時，於七處八會，加以法慧、功德林、金剛幢、金剛藏四菩薩，為頓大根性，現因陀羅網、無障礙土之相，說別圓兩教、住行向地之功德、法界唯心之理者，所謂華嚴經也。此經明四十一位，謂十住、十行、十回向、十地、佛果也。此經有新舊二譯，六十華嚴是舊譯，八十華嚴是新譯，以梵網經為華嚴之結經。此華嚴者，化儀是頓部，化法是別圓也。成道最初說此教，譬如日出，先照高山，厚植善根，感斯頓說。頓說本不為小。於彼初分，永無聲聞，後分即有。雖復在座，如聾如免。經文云：「即遣傍人，急追將還......悶絕地」。<br>　　　　　　　說處在波羅奈國鹿野苑，同居土說<br>　　　　　　　但說三藏教，名但<br>　　　　　　　十二年說小乘，名酪味<br>　　阿含經　　為三乘根性說，名漸教 亦有秘密教亦有不定教<br>　　　　　　　名誘引<br>　　　　　　　結經遺教經　俱舍宗、成實宗、律宗<br>　　此阿含是小乘教。佛成道，經五十七日，赴梵王請，於波羅奈國鹿野苑，為陳如等五人，說三藏教之四諦法輪。謂、說四阿含等之小乘經也。增一阿含明人天因果，長阿含破邪見，中阿含明真寂深義，雜阿含明禪定。以遺教經為結經。化儀是漸部之初，化法是三藏教也。為三乘根性，說此阿含教。依經次第，如日，次照幽谷，淺行偏明，當分漸解。三藏本不為大，雖在座，多跢婆和。經云：「將欲誘引其<br>子，而說方便，密遣二人，形色憔悴，無威德者」。<br>　　　　　　　說處在欲色二界中間、大寶坊，同居土說<br>　　　　　　　說藏通別圓四教<br>　　　　　　　十六年說 三井寺義。說時不定 山門義。權大乘、生蘇味<br>　　　　　　　名對　　<br>　　　　　　　為四教之機說，名漸教 亦有秘密教亦有不定教<br>　　　　　　　名彈訶　　　　　　　<br>　　　　　　　結經瓔珞經<br>　　方等部　　深密經－法相宗 玄奘三藏慈恩大師　　　　<br>　　　　　　　楞伽經－禪宗－達摩<br>　　　　　　　　　　　　　　　　　　　　　曇鸞法師<br>　　　　　　　觀　　經　　　　　　　　　　道綽禪師　　　　　　　　　　　<br>　　　　　　　雙 觀 經──淨土宗－祖師　　 善導和尚<br>　　　　　　　阿彌陀經　　　　　　　　　　法然上人　　　　　　　大 日 經　　善無畏三藏　　　　　　<br>　　　　　　　金剛頂經　　真言宗　祖師　　金剛智三藏<br>　　　　　　　蘇悉地經　　　　　　　　　　不空三藏　<br>　　此方等教，謂鹿苑之後，般若之前，對四教機，處處說四教法，唯彈呵二乘，稱揚菩薩。所謂密嚴經、厚嚴經、思益經、方等經、楞伽經、淨名經等也。以瓔珞經為結經。化儀是在漸部之中，化法是四教也。依說教之次第，如日，次照平地，影臨萬水，逐器方圓，隨波動靜，示一佛土，令淨穢不同。示現一身，巨細各異，一音說法，隨類各解。恐畏、歡喜、厭離、斷疑、神力不共，故見有淨穢，聞有褒貶，嗅有薝蔔、不薝蔔，華有著身、不著身。如淨名、方等。經文云：「過是已後，心相體信，入出無難」。<br>　　　　　　　說處在鷲峰山、白鷺池等之四處十六會，同居土說<br>　　　　　　　權大乘<br>　　　　　　　名帶　<br>　　　　　　　名熟蘇味<br>　　　　　　　十四年說 三井寺義。三十年說 山門義<br>　般若部　　　名漸 亦有秘密教亦有不定教<br>　　　　　　　名淘汰<br>　　　　　　　結經仁王經－已上四十二年也　　　　　　　百　　論<br>　　　　　　　中　　論　　三論宗－祖師－嘉祥大師（吉藏大師）<br>　　　　　　　十二門論<br>　　此大般若經，唐玄奘三藏所譯，是新譯也。此經一部六百卷二百六十五品，六十億四十萬字，一萬六百三十八紙。此般若經，方等之後，法華之前，於四處十六會中，為後三教之機，廣說諸部般若。所謂光讚般若經、文殊問般若經、金剛般若經、能斷金剛般若經、大品般若經、小品般若經、放光般若經、天王問般若經、大般若經等也。以仁王般若經為結經。唯化儀漸教之後，化法是通別圓也。此般若經時，說二乘念處道品，皆是摩訶衍，亦令身子、須菩提為菩薩轉教般若。<br>　　玄義云：「大人蒙其光用，嬰兒喪其睛明，夜遊者伏匿，作務者興成。故、文云：但為菩薩，說其實事，而不為我，說斯真要。雖三人俱學，二乘取證，具如大品」。經文云：「爾時窮子，即受教敕，領知眾物......而無悕取、一餐之意」。<br>　　佛自破四十餘年諸經之事。無量義經說法品云：「我先道場，菩提樹下，端坐六年，得成阿耨多羅三藐三菩提。以佛眼觀，一切諸法，不可宣說。所以者何？知諸眾生，性欲不同。性欲不同，種種說法。種種說法，以方便力，四十餘年，未顯真實」，又云：「文辭雖一，而義各異」。<br> 傳教大師無量義經注釋云：「性欲不同、種種說法者，是舉能被教也。釋迦一代四十餘年所說之教，略有四教及以八教。所謂樹王華嚴、鹿苑阿含、坊中方等、鷲峰等般若、演說一乘、大小菩薩歷劫修行、小乘三藏教、大乘通教、大乘別教、大乘圓教、頓教、漸教、不定教、秘密教，如是等前四味，各各不同。是故名為種種說法」。<br>　　又云：「但說隨他五種性等，門外方便、差別權教、帶權一乘。未顯隨自一佛乘等，露地真實、平等直道、捨權一乘，是故說言：『以方便力，四十餘年，未顯真實』」。無量義經云：「若有眾生，得聞是經，則為大利。所以者何？若能修行，必得疾成、無上菩提。其有眾生，不得聞者，當知是等，為失大利。過無量無邊，不可思議，阿僧祇劫，終不得成、無上菩提。所以者何？不知菩提，大直道故。行於險徑，多留難故」。<br>　　注釋云：「言不得疾成無上菩提者，未解直道一乘海路，未乘純圓六度固船，未得實相，方便順風。是故橫道，三乘嶮路，步行多留難處，懃苦妄想夢裏大河，是故說言不得疾成無上菩提」。<br>　　秀句下云：「雖讚法華經，還死法華心」。無量義經云：「次說方等、十二部經、摩訶般若、華嚴海空，宣說菩薩，歷劫修行」。傳教大師秀句下卷云：「謹案無量義經云......方等十二部經者，法相宗所依經也。摩訶般若者，三論宗所依經也。華嚴海空者，即華嚴宗所依經也。俱說歷劫修行，未知大直道」。<br>　　天台大師玄義五云：「成道以來，四十餘年，未顯真實，法華始顯真實。相傳云：佛年七十二歲，說法華經」。慧心僧都一乘要決下云：「佛既說言，法華真實，前未顯真實。何強背佛教，為法華怨嫉耶」。記八云：「略舉經題，玄收一部，故云佛欲以此妙法等也」。釋籤一云：「次釋經題。初妙法兩字，通詮本迹；蓮華兩字，通譬本迹」。　　　　　　　　　說處是靈山虛空之二處三會，實報土說<br>　　　　　　　　　實大乘<br>　　　　　　　　　八年說法<br>　　　　　　　　　又云開會妙典、純圓一實之說、一圓機之說<br>　　法　華　經　　醍醐味<br>　　　　　　　　　圓教<br>　　　　　　　　　頓，無不定、秘密<br>　　　　　　　　　結經普賢經<br>　　　　　　　　　佛立宗－法華宗－天台宗<br>　　　　　　　　　　一　靈山會－自序品至法師品十品<br>　　二處三會儀式　　二　虛空會－自寶塔品至神力品十一品<br>　　　　　　　　　　三　靈山會－自囑累品至勸發品七品<br>　　　　　　　　　　自序品之十四品是門－名開權顯實<br>　　本兩門　　　　自涌出品之十四品是本門－名開近顯遠<br>　　此法華經是第五時之教。無量義經為開經，觀普賢經為結經。化儀是會漸歸頓，會三歸一。化法是純圓。般若之後，雙林之前，純對一圓機，說真實也。如日光普照，土圭測影，不縮不盈。低頭舉手，皆成佛道。汝實我子，我實汝父。唯以如來滅後，而滅度之。此第五時之教，是日中，非四時；是醍醐，非四味；是定，非不定；是顯露，非秘密。會三乘、五乘、七方便、九法界，入一佛乘。所以門，二乘適初住之位，得無生忍，受成佛記。八歲龍女，變成男子，即身唱無垢成道。<br>　　本門二世弟子，得增道損生之益。凡三周四說，不可思議也。方便品云：「世尊法久後，要當說真實」，又云：「所以未曾說，說時未至故。今正是其時，決定說大乘」，又云：「乃至於一偈，皆成佛無疑。十方佛土中，唯有一乘法，無二亦無三，除佛方便說」，又云：「諸佛出於世，唯此一事實，餘二則非真」矣。<br>　　普賢經記云：「故正說云，唯此一事實，餘二則非真。斯有多義，一指非頓非漸妙法，為一實事，而頓而漸，為餘二權。二呼三教之假名為非真，指一圓之實理為一實。三以四味為非真，以醍醐為一實」。方便品云：「終不以小乘，濟度於眾生」，又云：「若以小乘化，乃至於一人，我則墮慳貪，此事為不可」，又云：「正直捨方便，但說無上道」。玄九云：「廢三顯一者，此正廢教，雖破其情，若不廢教，樹想還生。執教生惑，是故廢教。正直捨方便，但說無上道。十方佛土中，唯有一乘法，無二亦無三」。玄義一云：「華落譬廢權，蓮成譬立實。文云：正直捨方便，但說無上道」。傳教大師顯戒論云：「朝賜白牛，不用三車；夕得家業，何須除糞。故、經云：『正直捨方便，但說無上道』，方便品云：『如我昔所願，今者已滿足』」。<br>　　玄義十云：「即廢方便一乘，唯圓實一乘。故云，如我本誓願，今者已滿足」。方便品云：「當來世惡人，聞佛說一乘，迷惑不信受，破法墮惡道」，又云：「聞法歡喜讚，乃至發一言，則為已供養，一切三世佛」，譬喻品云：「今此三界，皆是我有；其中眾生，悉是吾子；而今此處，多諸患難；唯我一人，能為救護」。文句六云：「舊以西方無量壽佛，以合長者，今不用之。西方佛別緣異，佛別，故隱顯義不成；緣異，故子父義不成。又此經首末，全無此旨，閉眼穿鑿」。疏記六云：「彌陀、釋迦二佛既殊......況宿昔緣別，化道不同！結緣如生，成熟如養，生養緣異，父子不成。珍弊分途，著脫殊隔，消經事闕，調熟義乖，當部之文，永無斯旨」，又云：「往昔大小兩緣，俱在釋迦，今尊特垢衣，俱在彌陀者，更成可笑」。<br>　　涅槃經疏一云：「『無救無護，無所宗仰』，此釋無主苦。『貧窮孤露，一旦遠離，無上世尊』，此釋無親苦。『設有疑惑，當復問誰』，此釋無師苦」。涅槃經四云：「我又示現，閻浮提中，疫病劫起，多有眾生，為病所惱，先施醫藥，然後為說，微妙正法，令其安住，無上菩提」。涅槃經一云：「我等從今，無有救護，無所宗仰，貧窮孤露。一旦遠離，無上世尊，設有疑惑，當復問誰」？同二云：「無主無親，亡家亡國」，又云：「一體之佛，作主師親」。譬喻品云：「一切眾生，皆是吾子」，壽量品云：「我常在此，娑婆世界，說法教化。亦於餘處，百千萬億，那由佗，阿僧祇國，導利眾生」。大論云：「十方恆河沙等，三千國土，名為一佛國土。是中更無餘佛，實一釋迦佛」。壽量品云：「我亦為世父，救諸苦患者」。寶塔品云：「能於來世，讀持此經，是真佛子」。<br>　　譬喻品云：「若人不信、毀謗此經，則斷一切、世間佛種......其人命終，入阿鼻獄。具足一劫，劫盡更生。如是展轉，至無數劫」，又云：「但樂受持、大乘經典，乃至不受、餘經一偈」。妙樂大師五百問論云：「況彼華嚴，但以福比。不同此經，以法比之。故云，乃至不受餘經一偈。人不思之，徒引何益」。<br>　　玄義五云：「究竟大乘，無過華嚴、大集、大品、法華、涅槃」。妙樂釋籤十云：「請有眼者，委悉尋之。勿云法華漸圓，不及華嚴頓極。當知，法華約部，則尚破華嚴、般若；約教，則尚破別教後心」。譬喻品云：「初聞佛所說，心中大驚疑。將非魔作佛，惱亂我心耶」？寶塔品云：「爾時寶塔中，出大音聲歎言：善哉、善哉！釋迦牟尼世尊，能以平等大慧，教菩薩法，佛所護念，妙法華經，為大眾說。如是、如是。釋迦牟尼世尊，如所說者，皆是真實」，又云：「釋迦牟尼佛，快說是法華經。我為聽是經，故而來至此」，又云：「以大音聲，普告四眾：誰能於此，娑婆國土，廣說妙法華經，今正是時。如來不久，當入涅槃，佛欲以此，妙法華經，付囑有在」，法師品云：「藥王！若有人問，何等眾生，於未來世，當得作佛？應示是諸人等，於未來世，必得作佛。何以故？若善男子、善女人，於法華經，乃至一句，受持讀誦」。<br>　　寶塔品云：「諸餘經典，數如恆沙。雖說此等，未足為難......若佛滅後，於惡世中，能說此經，是則為難」，提婆品云：「佛告諸比丘：未來世中，若有善男子、善女人，聞妙法華經、提婆達多品，淨心信敬，不生疑惑者，不墮地獄、餓鬼、畜生，生十方佛前。所生之處，常聞此經。若生人天中，受勝妙樂。若在佛前，蓮華化生」，又云：「當時眾會，皆見龍女，忽然之間，變成男子，具菩薩行，即往南方，無垢世界，坐寶蓮華，成等正覺。三十二相，八十種好，普為十方，一切眾生，演說妙法」，又云：「爾時娑婆世界，菩薩、聲聞、天、龍、八部、人與非人，皆遙見彼，龍女成佛，普為時會，人天說法。心大歡喜，悉遙敬禮」，分別功德品云：「阿逸多！是善男子、善女人，不須為我，復起塔寺，及作僧坊，以四事，供養眾僧。所以者何？是善男子、善女人，受持讀誦，是經典者，為已起塔，造立僧坊，供養眾僧。則為以佛舍利，起七寶塔，高廣漸小，至于梵天」，神力品云：「以佛滅度後，能持是經故，諸佛皆歡喜」。<br>　　又云：「於我滅度後，應受持斯經。是人於佛道，決定無有疑」，藥王品云：「有能受持，是經典者，亦復如是。於一切眾生中，亦為第一」，普賢經云：「不斷煩惱，不離五欲......不入三昧，但誦持故」，又云：「其有誦讀，大乘方等經典，當知此人，具佛功德，諸惡永滅，從佛慧生」。一經之始，如是我聞釋，文句一云：「如是者，舉所聞之法體」，則妙法蓮華經是也。<br>　　　　　　　一日一夜說<br>　　　　　　　權大乘<br>　　　　　　　說處在跋提河邊<br>　　涅槃經　　說常住四教<br>　　　　　　　同醍醐味<br>　　　　　　　結經像法決疑經　　　　　<br>　　此涅槃經者，一日一夜之說，明三藏教、通教、別教、圓教，亦名醍醐味。釋尊於拘尸那城、力士生地、阿利羅跋提河、沙羅雙樹之間，二月十五日之晨朝，從面門放種種光。十二由旬內，集十方大眾，說涅槃經。即三十六涅槃經，舊譯四十涅槃經也。以像法決疑經為結經。亦名捃拾教，亦云扶律顯常。化儀漸部，化法四教也。法華之時，猶有未解之輩，更以後番五味，調熟餘殘之機。涅槃之時，四教之機，同見佛性，如秋收冬藏，唯有四機，俱知常住，故與法華合為同醍醐味也。凡一往雖如此配立，隨萬差之機緣，時節長短不同也。或華嚴時長，至涅槃之時；阿含、方等、般若亦爾。<br>　　涅槃經六云：「依法不依人，依義不依語，依智不依識，依了義經不依不了義經」，又云：「亦於如來，隨宜方便，所說法中，不生執著，是名了義......不了義者，如經中說，一切燒然，一切無常，一切皆苦，一切皆空，一切無我，是名不了義。何以故？以不能了、如是義故，令諸眾生，墮阿鼻獄」。十七卷云：「如來雖無虛妄之言，若知眾生，因虛妄說」，又云：「虛妄之法，則為是罪。以是罪故，墮於地獄」。<br>一、破小乘戒事<br>　　涅槃經三卷云：「佛告迦葉：以能護持，正法因緣，故得成就，是金剛身。迦葉！我於往昔，護法因緣，今得成就，是金剛身，常住不壞。善男子！護持正法者，不受五戒，不修威儀，應持刀劍、弓箭、鉾槊，守護持戒、清淨比丘」，同十七云：「見佛性故，得大涅槃。是名菩薩、清淨持戒，非世間戒」，又云：「受持是經，而毀戒者，則是眾生、大惡知識也。非我弟子，是魔眷屬」。<br>　　法師品云：「若聞是深經，決了聲聞法，是諸經之王」，安樂行品云：「又不親近求聲聞，比丘、比丘尼、優婆塞、優婆夷，亦不問訊。若於房中，若經行處，若在講堂中，不共住止」。<br>　　傳教大師顯戒論中云：「貧人之食，如輪王之毒。故、二乘者之持戒精進，即菩薩之破戒懶惰，故不應親近。來則為說法，不悕其親使、利養、恭敬」。秀句下云：「小乘之持戒，則菩薩之煩惱」。<br>　　寶塔品云：「此經難持，若暫持者，我即歡喜，諸佛亦然。如是之人，諸佛所歎。是則勇猛，是則精進。是名持戒，行頭陀者。則為疾得，無上佛道。能於來世，讀持此經，是真佛子」。龍樹菩薩大論云：「自法愛染故，毀呰他人法。雖持戒行人，不脫地獄苦」。<br>　　涅槃經十二云：「佛言迦葉：若有菩薩，知以破戒因緣，則能令人，受持、愛樂、大乘經典。又能令其，讀誦、通利、書寫經卷，廣為他說，不退轉於阿耨多羅三藐三菩提，為如是故，故得破戒」。安然廣釋云：「能說法華經，是名持戒。雖持律儀，不攝善法，猶如木石，帶持衣鉢」。弘決四，引大論十九云：「諸比丘問佛：阿蘭若比丘死，今生何處？佛言：生阿鼻獄。諸比丘大驚。坐禪持戒，便至爾耶？佛答言：多聞持戒禪，未得漏盡法」。傳教大師云：「自今已後，不受聲聞利益。菩薩捨二百五十戒畢」。<br>　　涅槃經四云：「我涅槃後，無量百歲，四道聖人，悉復涅槃。正法滅後，於像法中，當有比丘，似像持律，少讀誦經。貪嗜飲食，長養其身。雖著袈裟，猶如獵師，細視徐行，如貓伺鼠，常唱是言：我得羅漢。多諸病苦，眠臥糞穢。外現賢善，內懷貪嫉。如受啞法，婆羅門等，實非沙門，現沙門像。邪見熾盛，誹謗正法，及壞甚深、秘密之教，各自隨意，反說經律」，同九云：「善男子！有一闡提，作羅漢像，住於空處，誹謗方等、大乘經典。諸凡夫人，見已皆謂，真阿羅漢，是大菩薩摩訶薩」。二、善導和尚自害事<br>　　類聚傳云：「導、此身諸苦逼迫，情偽反易，無暫休息，乃登所居寺前柳樹，向西願云：『佛威神驟以攝我，觀音勢至，亦來助我；令此心不失正念，不起驚怖，不於彌陀法中，以生退墮』。願畢，極其樹上，投身自絕」。<br>三、佛禁自害、斷食、身根不具事<br>　　涅槃七云：「若有說言，常翹一腳，寂默不言。投淵赴火，自墜高巖，不避嶮難。服毒斷食，臥灰土上。自縛手足，殺害眾生。方道咒術，旃陀羅子，無根二根，及不定根、身根不具。如是等輩，如來悉聽，出家為道，是名魔說」。涅槃經六云：「學大乘者，雖有肉眼，名為佛眼。耳鼻五根，例亦如是」。像法決疑經云：「諸惡比丘，不解我意，執己所見，宣說十二部經。隨文取義，作決定說。當知此人，三世諸佛怨，速滅我法」。涅槃經十四云：「如來、世尊，有大方便。無常說常，常說無常。說樂為苦，說苦為樂。不淨說淨，淨說不淨。我說無我，無我說我。於非眾生，說為眾生，於實眾生，說非眾生。非物說物，物說非物。非實說實，實說非實。非境說境，境說非境。非生說生，生說非生......無明說明，明說無明。色說非色，非色說色。非道說道，道說非道」。<br>　　　　　　　　　　父、月淨轉輪王，鼓音聲陀羅尼經說也<br>　　淨土宗阿彌陀　　誓願執持名號，往生極樂<br>　　　　　　　　　　正覺十劫已來也 父、大通智勝佛<br>　　法華宗阿彌陀　　誓願常樂說是妙法蓮華經<br>　　　　　　　　　　正覺三千塵點劫也<br>　　藥王品云：「若有女人，聞是經典，如說修行，於此命終，即往安樂世界，阿彌陀佛，大菩薩眾，圍繞住處，生蓮華中，寶座之上」。疏記十云：「若有女人等者，此中只云得聞是經，如說修行，即淨土因，不須更指觀經等也。問：如何修行？答：既云如說修行，即依經立行，具如分別功德品中，直觀此土，四土具足，故此佛身，即三身也」。法師品云：「自在所欲生」。方便品云：「舍利弗！如來但以一佛乘故，為眾生說法。無有餘乘，若二若三」。安樂行品云：「於無量國中，乃至名字，不可得聞」。<br>　　陀羅尼品云：「汝等但能擁護，受持法華名者，福不可量」。釋籤一云：「名即是體，文字解脫」，又云：「次釋經題。初妙法兩字，通詮本；蓮華兩字，通譬本」。疏記一云：「妙法之唱，非唯正宗，二十八品，俱名妙故。故品品之內，咸具體等，句句之下，通結妙名」。藥王品云：「若復有人，以七寶滿三千大千世界，供養於佛，及大菩薩、辟支佛、阿羅漢。是人所得功德，不如受持此法華經，乃至一四句偈，其福最多」，又云：「有能受持，是經典者，亦復如是。於一切眾生中，亦為第一」，又云：「此經能救，一切眾生者。此經能令，一切眾生，離諸苦惱。此經能大饒益，一切眾生，充滿其願」。勸發品云：「若復見受持、是經典者，出其過惡。若實若不實，此人現世，得白癩病。若有輕笑之者，當世世牙齒疏缺，醜唇平鼻，手腳繚戾，眼目角睞，身體臭穢，惡瘡膿血，水腹短氣，諸惡重病。是故普賢，若見受持、是經典者，當起遠迎，當如敬佛」。<br>　　涅槃經十三云：「我於爾時，思惟坐禪，經無量歲，亦不聞有，如來出世，大乘經名」。文句五云：「所以出經，勿信人語」。同三云：「縱令百千種師，一一師作百千種說，無不是權。如來有所說，尚復是權，況復人師，寧得非權！如前所出，悉皆權也」。<br>四、念佛者作謗法罪事<br>　　法然選擇云：「道綽禪師、立聖道淨土二門，而捨聖道，正歸淨土之文......初聖道門者，就之有二......準之思之，應存密大，及以實大，亦攝存其中。然則，今真言、佛心、天台、華嚴、三論、法相、地論、攝論，此等八家之意，正在此也......淨土宗學者，先須知此旨。設雖先學聖道門人，若於淨土門有其志者，須棄聖道，歸於淨土。善導和尚、立正雜二行，捨雜行，歸正行之文。......第一讀誦雜行者，除上舉觀經等往生淨土經已外，於大小乘、顯密諸經受持讀誦，悉名讀誦雜行......第三禮拜雜行者，除上禮拜彌陀已外，於一切諸餘佛菩薩等，及諸世天等，禮拜恭敬，悉名禮拜雜行。第四稱名雜行者，除上稱彌陀名號已外，稱自餘一切佛菩薩等，及諸天等名號，悉名稱名雜行。第五讚歎供養雜行者，除上彌陀佛已外，於一切諸餘佛菩薩等，及諸世天等，讚歎供養，悉名讚歎供養雜行......見此文，彌須捨雜修專，豈捨百即百生專修正行，堅執千中無一雜修雜行乎」？又云：「貞元入藏錄中，始自大般若經六百卷，終于法常住經，顯密大乘經總六百三十七部、二千八百八十三卷也。皆攝讀誦大乘之一句......夫速欲離生死，二種勝法中，且閣聖道門，選入淨土門。欲入淨土門，正雜二行中，且拋諸雜行，應選歸正行」。<br>　　大論云：「自法愛染故，毀呰他人法。雖持戒行人，不脫地獄苦」。法<br>華經云：「當來世惡人，聞佛說一乘，迷惑不信受，破法墮惡道」，又云：「破<br>法不信故，墜於三惡道」。雙觀經云：「設我得佛，十方眾生，至心信樂，欲生我國，乃至十念，若不生者，不取正覺。唯除五逆、誹謗正法」。譬喻品云：「若人不信、毀謗此經，則斷一切、世間佛種......其人命終，入阿鼻獄。具足一劫，劫盡更生。如是展轉，至無數劫」。文句云：「今經明小善成佛，此取緣因為佛種。若不信小善成佛，即斷世間佛種也」。<br>五、真言師作謗法罪事<br>　　秘藏寶鑰上云，十住心者：　　　　　　　　<br>　　一、異生羝羊心　凡夫惡人　　　二、愚童持齋心　凡夫善人<br>　　三、嬰童無畏心　外道　　　　　四、唯蘊無我心　聲聞<br>　　五、拔業因種心　緣覺　　　　　六、他緣大乘心　法相宗<br>　　七、覺心不生心　三論宗　　　　八、如實一道心　法華宗<br>　　九、極無自性心　華嚴宗　　　　十、秘密莊嚴心　真言宗<br>　　又云：「他緣以後，大乘心。大乘前二，菩薩乘；後二，佛乘。如此乘乘，自乘得佛名，望後作戲論」，又云：「謗人謗法，定墮阿鼻獄，更無出期。世人不知斯義，任舌輒談，不顧深害。寧可日夜，作十惡五逆。一言一語，不可謗人法」。大日經云：「佛說不思議、真言相道法，不共一切聲聞、緣覺，亦非普為一切眾生」。法華經二云：「汝等若能，信受是語，一切皆當，得成佛道。是乘微妙，清淨第一」，又云：「此法華經，是諸如來，第一之說。於諸說中，最為甚深」，又云：「此法華經，諸佛如來，秘密之藏。於諸經中，最在其上」。六波羅蜜經，說五藏五味。<br>　　私云：此經是天台大師入滅已後百餘年，自天竺漢土來。爾者，盜書不見經之醍醐，謬失也。弘法二教論下云：「喻曰：今依斯經文，佛以五味，配當五藏。總持稱醍醐，四味譬四藏。震旦人師等，諍盜醍醐，各名自宗。若鑒斯經，則掩耳之智，不待割剖」，又云：「順毘盧遮那經疏，釋阿字」。<br>　　私云：毘盧遮那經疏供養法卷，龍樹入滅已後八百年造疏。而菩提心論，引載此事。故知，菩提心論，非龍樹釋也。<br>　　又云：「唯真言法中，即身成佛故，是說三摩地法。於諸教中，闕而不書」。<br>六、真言非別佛說事<br>　　大日經一卷之五佛，說中央是大日如來。同五卷之五佛，說中央是毘盧遮那。第一卷之五佛，說中央是釋迦牟尼佛。文句九云：「『普賢觀』結成法華。文云：釋迦牟尼，名毘盧遮那，乃是異名，非別體也」。安然之教時義云：「真言宗之本地，毘盧遮那，即天台宗之妙法蓮華經最深密處，同佛也」。智證大師授決集云：「真言、禪門、華嚴、三論、唯識、律宗、成、俱二論等.....若望法華，華嚴、涅槃等經，是攝引門」。<br>　　金剛頂經云：「婆伽梵釋迦牟尼如來，一切平等善通達故，一切方平等觀察四方而坐，不動如來、寶生如來、觀自在王如來、不空成就如來」。大日經普通真言藏品四云：「時釋迦牟尼世尊，入於寶處三昧，說自心及眷屬真言」。大日經第二云：「我昔坐道場，降伏於四魔，以大勤勇聲，除眾生怖畏。是時梵天等，心喜共稱說：由此諸世間，號名大勤勇，我覺本不生」。前唐院金剛頂經疏云：「成佛以來，甚大久遠。所以未說，所經劫數者，於經各有傍正義。故彼法華久遠成佛，亦是此經毘盧遮那佛，不可異解」。<br>佛法傳來次第云：「大師結智拳印，向南方，面門俄開，成金色毘盧遮那，即便還歸本體」。<br>　　涅槃經七卷，佛告迦葉：「我般涅槃，七百歲後，是魔波旬，漸當壞亂、我之正法......化作阿羅漢身，及佛色身。魔王以此，有漏之形，作無漏身，壞我正法」。<br>七、禪宗作謗罪事<br>　　圓覺經云：「修多羅教，如標月指」。方便品云：「或說修多羅......隨順眾生說，入大乘為本」。梵天王問佛決疑經云：「梵王至靈山會上，以金色沙羅華獻佛，請佛為群生說法。世尊登座，拈華示眾，瞬青蓮目。天人百萬，悉皆罔措。獨金色頭陀，破顏微笑。世尊云：吾有正法眼藏、涅槃妙心、實相微妙法門，不立文字，教外別傳，付囑摩訶迦葉」。是中天竺，佛入滅於北天竺拘尸那城也。<br>　　涅槃經一云：「爾時閻浮提中，比丘、比丘尼，一切皆集。唯除尊者摩訶迦葉、阿難二眾」。同經三云：「若以法寶，付囑阿難，及諸比丘，不得久住。何以故？一切聲聞，及大迦葉，悉當無常。如彼老人，受他寄物。是故應以，無上佛法，付囑諸菩薩」。像法決疑經云：「諸惡比丘，或有修禪，不依經論。自逐己見，以非為是，不能分別，是邪是正。遍向道俗，作如是言：我能知是，我能見是。當知此人，速滅我法......入於地獄，猶如箭射」。<br>　　弘決一下云：「世人多以坐禪安心，名為發心，此人都未識所緣境。無所期果，全無上求。不識大悲，全無下化。是故發心，從大悲起」。天台止觀五云：「又一種禪人，不達他根性，純教乳藥。體心踏心，和融覺覓，若泯若了，斯一轍之意。障難萬途，紛然不識。才見異相，即判是道。自非法器，復闕匠他。盲跛師徒，二俱墮落。瞽蹶夜遊，甚可憐愍」。弘決一云：「世人蔑教尚理觀者，誤哉、誤哉」！<br>　　方便品云：「諸法實相，所謂諸法，如是相、如是性、如是體、如是力......如是本末究竟等」。妙樂大師金錍論云：「實相必諸法，諸法必十如，十如必十界，十界必身土」。疏記十云：「直觀此土，四土具足，故此佛身，即三身也」。<br>八、權實證據事<br>　　玄義二云：「則有百法界、千如是，束為五差：一、惡，二、善，三、二乘，四、菩薩，五、佛。判為二法：前四是權法，後一是實法」。釋籤二云：「九界為權，佛界為實」。秀句下云：「定性不定性，依位高下。成佛不成佛，依經權實」。<br>　　文句九云：「漸頓益者虛」。記九云：「稟權出界，名為虛出」。玄義九云：「化他因果，不能致佛菩提。是故，不取並用。化他權實，亦不能令他至極，亦不應取」。止觀三云：「權權非實權，可得成實權。權實非實實，不可得成實實」。九、權實分別事<br>　　一、玄義一云：「為蓮故華，譬為實施權」。權即是苗。文云：「雖示種種道，其實為佛乘」。<br>　　二、又云：「華敷譬開權，蓮現譬顯實」。權實共稻。文云：「開方便門，示真實相」。<br>　　三、又云：「華落譬廢權，蓮成譬立實」。實獨真米。文云：「正直捨方便，但說無上道」。釋籤一云：「開廢俱時，開時已廢故也」，又云：「開時即廢」，又云：「既識實已，永不用權」。<br>十、破三顯一事<br>　　方便品云：「於一佛乘，分別說三」。玄義九云：「廢三顯實」，又云：「施權」。方便品云：「無二亦無三，除佛方便說」。涅槃經二十三云：「實無三乘，顛倒心故，言有三乘。一實之道，真實不虛。顛倒心故，言無一實」。方便品云：「尚無二乘，何況有三」。<br>十一、入如來慧事<br>　　法華經云：「是諸眾生，世世已來，常受我化......此諸眾生，始見我身，聞我所說，即皆信受，入如來慧。除先修習，學小乘者」。文句九云：「根利德厚，世世已來，常受大化，始見我身，即稟華嚴，入如來慧，果熟易零」。釋籤十云：「當知，法華約部，則破華嚴、般若」。<br>十二、餘深法中事<br>　　囑累品云：「若有眾生，不信受者，當於如來，餘深法中，示教利喜」。文句七云：「示教利喜，示即示轉，教即勸轉，利喜即證轉也」。玄義六云：「餘者，帶方便也。深者，明中道也。帶方便、明中道者，即別教也」，又云：「但為弘實，而眾生不信，須為實施權」。釋籤六云：「有深復餘者，即別教法也。入地名深，地前名餘」。文句十云：「汝能以餘深法，助申佛慧者，即善巧報佛之恩」。疏記十云：「以偏助圓，則此意也。此經上下，一切皆然。人不見之，謂有三乘者謬矣」。　<br>十三、三種教相事<br>　　玄義：「教相為三。一、根性融不融相，二、化導始終不始終相，三、師弟遠近不遠近相」。釋籤一云：「前之兩意，約門。後之一意，約本門」。以寂滅道場為元始，方便以下五品意。<br>　　第一、根性融法華、不融爾前相。<br>　　華嚴、阿含、方等、般若、法華，各有得道，不論種熟脫。釋籤一云：「又今文諸義，凡一一科，皆先約四教，以判粗妙，則前三為粗，後一為妙。次約五味，以判粗妙，則前四味為粗，醍醐為妙。全不推求上下文意，直指一語，便謂法華劣於華嚴。幾許誤哉、幾許誤哉」！<br>　　華嚴一粗一妙　　相待妙──判為粗妙<br>　　阿含單粗　　　　無妙<br>　　方等三粗一妙　　相待妙──判為粗妙<br>　　般若二粗一妙　　相待妙──判為粗妙<br>　　法華有二妙　　　相待妙──判為粗妙<br>　　　　　　　　　　絕待妙──開粗顯妙<br>　　釋籤十云：「唯至法華，說前教意，顯今教意」。玄義二云：「此妙彼妙，<br>妙義無殊 約教、相待、前三為粗，後一為妙，但以帶方便、不帶方便為異耳 約部、相、前四味為粗，醍醐為妙」。同十云：「初後佛慧，圓頓義齊」，一往之釋。文句之五云：「如今如始，如始如今，無二無異」。弘決五云：「惑者未見，尚指華嚴，唯知華嚴圓頓之名，而昧彼部兼帶之說，全失法華絕待之意」。釋籤二云：「故諸味中，雖有圓融，全無二妙」，同三云：「若祇判四教中圓，名之為妙。諸經皆有如是圓義，何不稱妙？故須復更約部、約味，方顯今經，教圓、部圓。......若不約教，則不知教妙。若不約味，則不知部妙」。爾前相待妙者，前三 藏通別為粗，後一圓為妙。法華相待妙者，前四味 華嚴、阿含方等、般若為粗，醍醐為妙，三千塵點，以大通為元始。<br>　　第二、化導始 中間　　、終 靈山初住、不始終相。化城喻品之意。<br>　　論種熟脫，種是大通，熟是中間乃至今日之四味，脫是今之法華。<br>　　玄一云：「異者，餘教當機益物，不說如來施化之意。此經明佛設教，元始巧為眾生，作頓、漸、不定、顯、密種子」。釋籤一云：「雖寄漸及不定，不以餘教為種，故云巧為」。<br>　　止觀三云：「若不作初業知常，三藏歸戒羯磨，悉不成就」。弘決三云：「今日聲聞，具禁戒者，良由久遠初業聞常。若昔不聞，小尚不具，況復大耶」！弘決三云：「若全未曾聞大乘常，既無小果，誰論禁戒具不具耶」？又云：「言羯磨不成者，所謂久遠，必無大者，則令小乘，秉法不成。以無本故，諸行不成，如樹無根，不成華果。時機未熟，權立小名。汝等所行，是菩薩道，非始得記，方名大人」。釋籤一云：「法譬二周得益之徒，莫非往日結緣之輩」。<br>　　　　　五百塵點，以久遠為元始，壽量品之意也 五百塵點，靈山中間<br>　　第三、師弟遠近不遠近相<br>　　　　　論種熟脫<br>　　　　　種久遠，熟過去，脫近，世世番番成道，今日法華<br>　　玄義一云：「又、眾經咸云：道樹、師實智始滿，起道樹、始施權智。今經明師之權實，在道樹前，久久已滿。諸經明二乘弟子，不得入實智，亦不能施權智。今經明弟子入實甚久，亦先解行權。又、眾經尚不論道樹之前，師之與弟，近近權實，況復遠遠。今經明道樹之前，權實長遠。補處數世界不知，況其塵數！經云：『昔所未曾說，今皆當得聞』。慇懃稱讚，良有以也。當知此經，異諸教也」。釋籤一云：「二乘猶住小果，故云不入，豈能化他，故不施權。次明今經。如滿願等，先已入實，說法第一，故先解行權」。<br>　　弘七云：「過去下種，現在重聞，得成熟益。未曾下種，現在成種，未來方益。故三世益，皆因法輪」。藥草喻品云：「汝等所行，是菩薩道，漸漸修學，悉當成佛」。記一云：「一時、一說、一念之中，三世九世，種熟脫三」。弟子品云：「諸比丘諦聽，佛子所行道，善學方便故，不可得思議。知眾樂小法，而畏於大智。是故諸菩薩，作聲聞緣覺，以無數方便，化諸眾生類」，又云：「內秘菩薩行，外現是聲聞。少欲厭生死，實自淨佛土。示眾有三毒，又現邪見相，我弟子如是，方便度眾生」。<br>　　方便品云：「入大乘為本」，分別功德品云：「願我於未來，長壽度眾<br>生」。玄義七云：「但本極法身，微妙深遠。佛若不說，彌勒尚暗。何況下地，何況凡夫」！傳教大師秀句下云：「淺易深難，釋迦所判；去淺就深，丈夫之心也。天台大師，信順釋迦，助法華宗，敷揚震旦。叡山一家，相承天台，助法華宗，弘通日本」。又云：「謹案法華經法師品偈云：『藥王今告汝：我所說諸經，而於此經中，法華最第一』。當知，斯法華經者，諸經之中，最為第一」。釋迦世尊立宗之言，法華為極。金口校量，深當信受也。<br>"
		},
		{
			"_id": "418",
			"name": "一代五時繼圖",
			"context":
				"一代五時繼圖<br>　　　　　　　　<br><br>　　大論云 百卷，龍樹菩薩造，如來滅後七百年出世之人：「十九出家，三十成道，八十涅槃」。<br>　　涅槃經云：「八十入滅」　　阿含經亦有此說。　<br>　　　　　　　兼　說處在中天竺、寂滅道場菩提樹下<br>　　　　　　　權大乘<br>　　　　　　　　　　　　別教　　　六十卷　舊譯、佛陀跋多羅三藏譯<br>　　　　　　　三七日　　　　　　　八十卷　新譯、實叉難陀三藏譯<br>　　華嚴經　　　　　　　圓教　　　四十卷<br>　　　　　　　乳味　　　　　　　結經梵網經<br>　　　　　　　　　　　他受用報身如來－舊譯說<br>　　　　　　　教主　　毘盧遮那如來──新譯說<br>　　　　　　　　　　　所居土假立、實報土，又云蓮華藏世界　　<br>　　　　　　　　　　　　 愚法、二乘教<br>　　　　　　　　　　一　小乘教　攝一切小乘經<br>　　　　　　　　　 　空<br>　　　　　　　　　　二　大乘始教　攝方等部經<br>　　　　　　　　　　　　 不空<br>　　華嚴宗立五教　　三　大乘終教　攝般若涅槃經<br>　　　　　　　　　　　　　　　　三乘中絕言理說<br>　　　　　　　　　　四　頓教－攝一切經中頓悟成佛之旨<br>　　　　　　　　　 別教一乘<br>　　　　　　　　　　五　圓教－攝華嚴、法華<br>　　　　　　　　　　馬鳴菩薩－造起信論<br>　　　　　　天竺　　龍樹菩薩－造十住毘婆沙論<br>　　　　　　　　　　天親菩薩－造十地論　　　　　　　　　　杜順和尚－住終南山，文殊化身云<br>　　　　　　唐土　　智儼法師－住至相寺<br>　　祖師　　　　　　法藏大師－住京兆、涼山大華寺 又云賢首大師又云康藏大師<br>　　　　　　　　　　澄觀法師－住清涼山、大華寺 又云清涼國師　　　　　　　　　　　<br>　　　　　　　　　　審祥大和尚－ 住大安寺新羅國人日本最初傳<br>　　　　　　　　　　慈訓小僧都<br>　　　　　　　　　　明哲律師<br>　　　　　　日本　　良辨僧正－東大寺本願<br>　　　　　　　　　　等定大僧都<br>　　　　　　　　　　道雄僧都－住海印寺<br>　　　　　　　一向小乘　波羅奈國、鹿野園<br>　　　　　　　十二年說　　　　　　　　一　增一阿含－明人天因果<br>　　阿含經　　酪味　　　　四阿含經　　二　中阿含──明真寂深義<br>　　　　　　　但三藏教　　　　　　　　三　雜阿含──明諸禪定<br>　　　　　　　結經遺教經　　　　　　　四　長阿含──破諸外道　　　　　　　有部顯宗六百頌<br>　　　　　　　　　　　　　　　天竺人<br>　　俱舍宗　　俱舍論 三十卷、明三乘法世親菩薩造。如來滅後九百年人<br>　　　　　　　　　　　　　　　新譯<br>　　　　　　　經部密宗十萬頌，天親菩薩造。天竺云婆藪畔豆<br>　　　　　　　　　　　　　　　舊譯<br>　　　　　　　　　　玄奘三藏<br>　　　　　　　　　　光法師<br>　　　　　　　　　　寶法師<br>　　　　　　唐土　　神泰<br>　　　　　　　　　　圓暉<br>　　　　　　　　　　慧暉<br>　　祖師　　　　　　道麟<br>　　　　　　　　　　善報<br>　　　　　　日本　　傳燈滿位勝貴 延曆廿五年付法相宗，私云：餘抄云、延曆十三年官付云云<br>　　　　　　　訶梨跋摩三藏，天竺人，此云師子鎧<br>　　成實宗　　成實論十六卷 明二十七賢聖位二百二品<br>　　　　　　　如來滅後九百年　　 羅什三藏<br>　　　　　　唐土　　 僧叡<br>　　祖師　　　　　　 智藏，開善寺僧<br>　　　　　　日本－傳燈滿位賢融 延曆廿五年付法三論宗東大寺僧餘抄云、延曆十三年云云<br>　　律宗－如來成道五年後說律，僧祇律說之，或十二年後，須提制戒律，四分律說之<br>　　　　　　　一　曇無德部<br>　　　　　　　二　薩婆多部<br>　　明五部　　三　彌沙塞部<br>　　　　　　　四　婆粗富羅部<br>　　　　　　　五　迦葉遺部　　<br>　　立五篇七聚　　　　　　　　　　　一　波羅夷<br>　　　　　　　　　　　　　　　　　　二　僧殘<br>　　　　　一　波羅夷篇　　　　　　　三　偷蘭遮<br>　　　　　二　僧伽婆尸沙篇　　　　　四　波逸提<br>　　　　　三　波逸提篇　　　　　　　五　波羅提提舍尼<br>　　　　　四　波羅提提舍尼篇　　　　六　突吉羅　<br>　　　　　五　突吉羅篇　　　　　　　七　惡說　　　　　　　天竺　多三藏<br>　　　　　　　　　　佛滅後三百年<br>　　祖師　　唐土　　道宣律師<br>　　　　　　　　　　弟子鑑真和尚<br>　　　　　　日本──鑑真和尚、唐土人，立東大寺戒壇院之人<br>　　　　　　　藏通別圓　十六年說時不定<br>　　　　　　　對　<br>　　方等部　　權大乘<br>　　　　　　　生蘇味<br>　　　　　　　結經瓔珞經<br>　　　　　　　　　　　　　　解深密經<br>　　　　　　　　　　　　　　瑜伽論 百卷，彌勒說，無著筆<br>　　又云有相宗　　　　　　　唯識論<br>　法相宗<br>　　總依一切經，別　　　　　　　　　 有　初　又云有相教<br>　　依六經、十一部　　　立三時教　 　 空　昔　又云無相教　　　　　　　　　　　　　　　　　　　　　　　　　　　　　　　　　　<br>　　　　　　　　　　　　　　　　　　中　今　又云中道教　　　　　　　　　　彌勒菩薩－如來滅後九百年出<br>　　　　　　　　　　無著菩薩<br>　　　　　　天竺－　世親菩薩<br>　　　　　　　　　　護法菩薩<br>　　　　　　　　　　戒賢論師－摩訶陀國、大那爛陀寺人<br>　　祖師　　　　　　　　　　　　　　　　　昉法師<br>　　　　　　　　　　　　　　　　　　　　　尚法師<br>　　　　　　　　　　玄奘三藏　弟子四人　　光法師<br>　　　　　　唐土　　慈恩大師　　　　　　　基法師<br>　　　　　　　　　　智周法師　<br>　　　　　　　　　　智鳳<br>　　　　　　　　　　義淵<br>　　　　　　　　　　空晴<br>　　　　　　日本　　真喜<br>　　　　　　　　　　善議<br>　　　　　　　　　　勤操觀　經　一卷　　冬良耶舍譯　宋　代<br>　　　　　　　 雙觀經　二卷　　 康僧鎧譯　　魏　代<br>　　淨土宗　　 阿彌陀經一卷　　鳩摩羅什譯　後秦代<br>　　　　　　　 淨土論　一卷　　 天親菩薩造<br>　　　　　　　　　　　　　　　 菩提流支三藏譯，天竺人<br>　　　　　　天竺──菩提流支三藏　　　　<br>　　　　　　　　　　曇鸞法師－立難行、易行，攝一切經論<br>　　　　　　　　　　道綽禪師－立聖道、淨土二門，攝一切經論<br>　　祖師──唐土　　善導和尚－立正雜二行，攝一切經論<br>　　　　　　　　　　懷感禪師－造群疑論　判一代聖教<br>　　　　　　　　　　小康法師<br>　　　　　　　　　　　　　　　　　　已上五人唐土人<br>　　　　　　日本　　法然上人　選擇集　一卷　 捨閉閣拋<br>　　　　　　　　　　　　　　　　　　　　　　入開入皈<br>　　禪宗　　如來禪－依楞伽經、金剛般若經等，又云教禪<br>　　　　　　祖師禪－教外別傳，不立文字<br>　　　　　　西天二十八祖──別紙有之<br>　　　　　　　　　　　　菩提達摩禪師－天竺人<br>　　祖師　　　　　　　　慧可禪師　　 僧璨<br>　　　　　　東土六祖　　道信<br>　　　　　　　　　　　　弘忍<br>　　　　　　　　　　　　慧能<br>　　真言宗　　胎藏界－七百餘尊<br>　　　　　　　金剛界－五百餘尊　　<br>　　大日經 六　卷卅一品善無畏三藏譯 開元四年中天竺人<br>　　　加供養法卷，七卷。一卷五品<br>　　金剛頂經 三卷一品金剛智三藏譯 開元八年南天竺人<br>　　蘇悉地經 三　卷卅四品善無畏三藏譯<br>　　菩提心論 一卷七丁龍猛菩薩造，不空譯或不空造<br>　　　　　　　　　　大日如來<br>　　　　　　　　　　金剛薩埵<br>　　　　　　天竺　　龍猛菩薩<br>　　　　　　　　　　龍智<br>　　　　　　　　　　　　　　　　已上天竺人　 善無畏三藏<br>　　　　　　唐土　　金剛智<br>　　祖師　　　　　　不空<br>　　　　　　　　　　惠果<br>　　　　　　　　　　弘法　又云空海<br>　　　　　　　　　　真雅<br>　　　　　　　　　　源仁<br>　　　　　　　　　　聖寶<br>　　　　　　　　　　淳祐<br>　　　　　　日本　　元杲<br>　　　　　　　　　　仁海<br>　　　　　　　　　　成尊<br>　　　　　　　　　　義範<br>　　　　　　　　　　範俊<br>　　　　　　　　　　　　　　一　俎多覽藏 乳味經藏。阿難結集<br>　　　　　　　　　　　　　　二　毘那耶藏 酪味律藏。優婆利<br>　　　　　　　　 五藏　 三　阿毘達磨藏 生蘇味論　藏。迦旃延　　　 四　般若波羅蜜多藏 熟蘇味文　殊。攝華嚴、方等、般若、法華、涅槃等<br>　　弘法大師立義　　　　　　五　陀羅尼藏 醍醐味金剛藏。攝大日經、金剛頂經、蘇悉地經　<br>　　　　　　　　　　　　　　　　　　　　 一　異生羝羊住心 凡夫惡人<br>　　　　　　　　　　　　　　　　　　　　 二　愚童持齋住心 凡夫善人<br>　　　　　　　　　十住心　　　　　　　　 三　嬰童無畏住心 外道　　<br>　　　　　　　　　　　　　　　　　　　　 四　唯蘊無我住心 聲聞　　<br>　　　　理趣般若經 一卷。總有八部般若　 五　拔業因種住心 緣覺　　<br>　　　　大品般若 四十卷　　　。羅什三藏譯舊譯 舊譯　　六　他緣大乘住心法相宗　　　<br>　　　　大般若經 六百卷　　　。玄奘三藏譯新譯 新譯　　七　覺心不生住心三論宗<br>　　　　　通別圓 八　如實一道住心法華宗 般若部 帶　　　　　　　　　　　 九　極無自性住心華嚴宗　　　 權大乘　　　　　　　　　 　　 十　秘密莊嚴住心真言宗 　　　 十四年說、或三十年說<br>　　　　　熟蘇味<br>　　　　　結經仁王經<br>　　　　百論 二卷　　。提婆菩薩造<br>三論宗　中論 四卷　　。龍樹菩薩造<br>　　　　十二門論 一卷　　。龍樹菩薩造　　　　　　日本<br>　　　　　　　　　善議<br>　　　　　　　　　勤操<br>　　　　　　　　妙法蓮華經－羅什三藏譯<br>　　　　　　　　正法華經──法護三藏譯<br>　　　　　　　　添品法華經－闍那笈多譯<br>　　　　　　　　薩吽分陀梨法華－新譯<br>　　　　　　　　八年說<br>　　　　　　　　實大乘<br>　　法華經　　　醍醐味<br>　　　　　　　　純圓說<br>　　　　　　　　結經普賢經　曇無蜜多譯宋代<br>　　　　　　　　法華宗　<br>　　　　　　　　佛立宗　　立四教五時，攝一代教<br>　　　　　　　　天台宗　<br>　　　　　　　　依憑宗　 華嚴－寅時　　　　　　　　　　　　　　　　　　　　　　　　　　　 阿含－卯時<br>　　　　　　　　　　　　　　　　　　　　　　　　　　　方等－辰時<br>　　　　　一　三藏教－攝諸部小乘實有之所說　　　　　　般若－巳時<br>　　　　　二　通　教－攝諸部如幻即空之旨　　　　　　　法華－午時<br>　　　　　三　別　教－攝諸部大乘並歷劫行之所說<br>　　　　　四　圓　教－攝諸部大乘經速疾頓成之所說　　　　　　　　　<br>　　　　　　　　　　大覺世尊<br>　　　　　　天竺　　龍樹菩薩<br>　　　　　　　　　　天台大師<br>　　祖師　　唐土　　章安大師<br>　　　　　　　　　　妙樂大師<br>　　　　　　日本　　傳教大師<br>　　　　　　　一日一夜說<br>　　涅槃經　　醍醐味<br>　　　　　　　結經像法決疑經　　　　　 　　　　　　　 一　北地師<br>　　涅槃宗祖師　　　　　　　　　　　　　二　菩提流支師<br>　　　　　　一　虎丘岌法師　　　　　　　三　光統法師<br>　　南三　　二　愛法師　　　　　北七　　四　護身法師<br>　　　　　　三　法雲法師　光宅寺僧　　　　五　耆闍法師<br>　　　　　　　　　　　　　　　　　　　　六　北地禪師<br>　　　　　　　　　　　　　　　　　　　　七　北地禪師<br>　　　　　　法華外者小乘事<br>　　壽量品云：「樂於小法，德薄垢重者，為是人說：我少出家，得阿耨多羅三藐三菩提」。<br>　　文句九云：「說始成者，皆為樂小法者耳」。<br>　　疏記云：「但樂近成者為樂小者，華嚴頓部、諸味中圓」。<br>　　天親菩薩法華論云：「一往三藏，名為小乘；再往三教，名為小乘」。<br>　　文句九云：「樂小者，非小乘人也，乃是樂近說者為小耳」。<br>　　疏記九云：「樂小法者，以久近相望為小」。<br>　　秀句下云：「佛滅度後六七百年，經宗論宗，九百年中，法相一宗說歷劫修行，引攝眾生。是故，未顯真實也」。　　傳教大師依憑集云：「新來之真言家，則泯其筆授之相承。舊到之華嚴家，則隱其影響之軌範。<br>沈空之三論宗，忘其彈呵之屈恥，覆吉藏於天台之醉心。著有之法相宗，非濮陽之歸依，撥青龍之判經」。<br>　　秀句下云：「誠願一乘君子，依憑佛說，莫信口傳。仰信誠文，莫信偽會。天台所釋，法華宗勝於諸宗，寧空所傳哉」，又云：「謹案無量義經云：次說方等、十二部經、摩訶般若、華嚴海空，宣說菩薩，歷劫修行已上經文。大唐傳云：方等十二部經者，法相宗所依經也。摩訶般若者，三論宗所依經也。華嚴海空者，即華嚴宗所依經也。俱說歷劫修行，未知大直道」。<br>　　妙樂大師弘決九云：「法華以前，猶是外道弟子也」。<br>　　傳教大師守護章上云：「妙法之外，更無一句經」。<br>　　智證大師授決集上云：「經無大小，理無偏圓。一切依人，佛說無用。若不然者，據文可傳。莫執己父勝于國王，又莫謂劣他。然、家家尊勝，國國高貴，大小尊卑，各有分齊。以土為金，家家有之。以金為金，有無異處。久成之本，開權之妙，法華獨妙獨勝。強抑喪之，哽塞佛說。合咎如來，莫非傳者」，又云：「國國者五味，家家者四教八教」。<br>　　天台玄義十云：「若弘餘經，不明教相，於義無傷。若弘法華，不明教者，文義有闕。但聖意幽隱，教法彌難。前代諸師，或祖承名匠，或思出袖衿。雖阡陌縱橫，莫知孰是。然、義不雙立，理無兩存。若深有所以，復與修多羅合者，錄而用之。無文無義，不可信受」。<br>一、開會事　　壽量品云：「依諸經方，求好藥草，色香美味，皆悉具足，擣簁和合」。<br>　　文句九云：「經方者，即十二部教也。藥草，即教所詮八萬法門也。......香美味者，戒定慧也。空觀如擣，假觀如簁，中觀如合」。<br>　　大經云：「眾流入海，同一鹹味，故云海味」。<br>　　玄三云：「諸水入海，同一鹹味。諸智入如實智，失本名字」。<br>二、云是諸經之王事<br>　　信解品云：「並會親族、國王、大臣」。<br>　　文句六云：「國王者，一切漸頓諸經」。<br>　　疏記六云：「廢諸小王，唯立一主。是故法華，名王中王」。<br>三、法華已前說云權事<br>　　玄義三云：「涅槃聖行品，追分別眾經，故具說四種四諦也。德王品，追泯眾經」。<br>　　釋籤三云：「涅槃言追者，退也。卻更分別前諸味也。泯者，合會也。自法華已前，諸經皆泯，此意則順法華部也」。<br>　　弘三云：「彼經四教，皆知常住，故本意在圓」。<br>　　玄義四云：「得法華意者，於涅槃不用次第行也」。<br>四、云常好坐禪事<br>　　安樂行品云：「亦不樂與同師，常好坐禪」。　　普賢經云：「專誦大乘，不入三昧」，又云：「其有誦讀，大乘經典，諸惡永滅，從佛慧生」取意。<br>五、天台宗阿彌陀事<br>　　弘決二云：「諸教所讚，多在彌陀。故以西方，而為一准」。私云：「此釋依文殊說、文殊問兩經也。常坐三昧下」。<br>　　止觀二云：「若唱彌陀，即是唱十方佛功德等。但專以彌陀為法門主。舉要言之，步步、聲聲、念念，唯在阿彌陀佛」。私云：「此釋依般舟三昧經也。常行三昧下，口說默下」。<br>　　又云：「意論止觀者，念西方阿彌陀佛，去此十萬億佛剎」。此釋依般舟三昧經文也。常行三昧下。<br>　　又云：「誦陀羅尼咒......請三寶十佛......思惟摩訶袒持陀羅尼」。此釋依方等陀羅尼經。半行半坐三昧下。<br>　　又云：「禮三寶、七佛、釋尊、彌陀、三陀羅尼、二菩薩聖眾」。此釋依諸經。非行非坐三昧下。<br>　　玄義九云：「諸行，以傍實相為體，體行俱粗」，又云：「依諸經方法，常行等行，以傍為體，體行俱粗」。<br>　　已上四十餘年經釋。<br>　　止觀二云：「別有一卷，名法華三昧，是天台大師所著。流傳於世，行者宗之。此則兼於說默，不復別論也」。　　法華三昧云：「於道場中，敷好高座，安置法華經一部，亦未必須安形像、舍利並餘經典。唯置法華經」。<br>　　止觀二云：「意止觀者，普賢觀云：『專誦大乘，不入三昧，日夜六時，懺六根罪』。安樂行品云：『於諸法無所行，亦不行不分別』」。<br>　　法華經云：「乃至不受、餘經一偈」。<br>　　又云：「不須復安舍利」。<br>六、天台念佛事<br>　　止觀六云：「覺見思惑即是佛法界，不破法身名念佛」。<br>　　止觀二云：「意止觀者，普賢觀云：『專誦大乘，不入三昧，日夜六時，懺六根罪』。安樂行品云：『於諸法無所行，亦不行不分別』」。<br>　　秀句下云：「能化龍女，無歷劫行；所化眾生，亦無歷劫」。<br>七、法華成佛人數事<br>　　第二卷，舍利弗、華光如來。第三卷，迦葉、光明如來，須菩提、名相如來，迦旃延、閻浮那提金光如來，目連、多摩羅跋栴檀香如來。第四卷，富樓那、法明如來，陳如等千二百、普明如來，阿難、山海慧自在通王佛，羅羅、蹈七寶華如來。第五卷，提婆達多、天王如來，摩訶波闍波提比丘尼、一切眾生喜見佛，耶輸陀羅女、具足千萬光相如來，娑竭羅龍王女八歲龍女、無照光如來 正法華經說也。提婆品云：「當時眾會，皆見龍女，忽然之間，變成男子，具菩薩行，即往南方，無垢世界，坐寶蓮華，成等正覺，三十二相，八十種好。普為十方，一切眾生，演說妙法」。<br>　　又云：「爾時娑婆世界，菩薩、聲聞、天、龍、八部、人與非人，皆遙見彼龍女成佛，普為時會，人天說法。心大歡喜，悉遙敬禮」。<br>八、四十餘年諸經論嫌女人事<br>　　華嚴經云：「女人地獄使，能斷佛種子；外面似菩薩，內心如夜叉」。<br>　　又云：「一度見女人，能失眼功德。縱雖見大蛇，不可見女人」。<br>　　銀色女經云：「三世諸佛眼，墮落於大地；法界諸女人，永無成佛期」。<br>　　華嚴經云：「見女人眼，墮落於大地。何況犯一度，墮三惡道」。<br>　　十二佛名經云：「假使遍法界，大悲諸菩薩，不能降伏彼，女人極業障」。<br>　　大論云：「女人見一度，永結輪迴業。何況犯一度，定墮無間獄」。<br>　　往生禮讚云：「女人及根缺，二乘種不生」。<br>　　大論云：「女人惡根本也。一犯五百生，彼所生處，輪迴六趣中」。<br>　　華嚴經云：「女人大魔王，能食一切人。現在作纏縛，後生為怨敵」。<br>九、不用真言事<br>　　傳教大師依憑集序云：「新來之真言家，則泯其筆授之相承」。<br>　　安然教時義第二云：「問：天台宗遣唐決義云，此大盧遮那經，於天台五時中，第三時方等部攝。以彼經中，說四乘故。此義云何？答：彼決義云，傳聞，有疏二十卷，但未披見。此是未知經意誤判。何者？天台第三時方等教，四教相對，以大斥小，以圓彈偏。今大日經，應供、正遍知，隨眾生樂，說四乘法及八部法。而是一切智智一味。若爾，可謂與法華同，何攝方等彈斥之教」。<br>　　廣修維蠲唐決云：「問：大毘盧遮那一部七卷，薄伽梵住如來加持廣大金剛法界宮，為一切持金剛者演說之也。大唐、中天竺國三藏輸婆迦羅，唐言善無畏譯。今疑，如來所說，始從華嚴，終至涅槃，無為五時四教所不統攝。今以此毘盧遮那經何部、何時、何教攝之？又為法華前說，為當法華後說。此義云何？答：謹尋經文，屬方等部。被聲聞、緣覺故，與不空索、大寶積、大集、大方等、金光明、維摩、楞伽、思益等經同味，具四教、四佛、四土。今顯毘盧遮那經於法界宮說，乃是法身寂光土。從勝受名也。前後可詳明」。<br>十、法華諸經勝劣事<br>　　　　　　　　　本門第一 已今當第一。藥王今告汝：於諸經中，最在其上。又云：我所說諸經，而於此經中，法華最第一。　　　　　　　<br>　　法華經第一　　門第二<br>　　涅槃經第二　　是經出世　<br>　　無量義經第三　次說方等十二部經<br>　　華嚴經第四<br>　　般若經第五<br>　　蘇悉地經第六　第一云：於三部中，此經為王。　　　　　　　　　　　中卷云猶不成就者，或復轉讀大般若經七遍，或一百遍。<br>　　大日經第七　　三國未弘通法門也。十一、鎮護國家三部事<br>　　　法　華　經　　　不空三藏。大曆置法華寺<br>　　　密　嚴　經　　　唐、大曆二年改護摩寺，立法華寺<br>　　　仁　王　經　　　中央法華經，士兩部大日<br>　　　法　華　經　　　人王三十四代、推古天王御宇，聖德太子<br>　　　淨　名　經　　　置四天王寺，攝津國難波郡<br>　　　勝　鬘　經　　　佛法最初寺也<br>　　　法　華　經　　　人王五十代、桓武天皇御宇，傳教大師<br>　　　　　　　　　　　置比叡山延曆寺止觀院<br>　　　仁　王　經　　　年分得度者二人　　一人遮那業<br>　　　 一人止觀業 <br>　　　大　日　經　　　五十四代、仁明天王御宇<br>　　　　　　　　　　　慈覺大師，置比叡山東塔西總持院<br>　　　　　　　　　　　御本尊是大日如來，安置金蘇二疏十四卷<br>十二、悲華經五百大願等事並示現等<br>　　第一百十三願云：「我於來世，穢惡土中，當得作佛。則集十方淨土，擯出眾生，我當度之」。<br>　　第一百十四願云：「我從無始來，積集諸大善根，一分不留我身，悉施眾生」。<br>　　第一百十五願云：「十法界諸眾生，無始來所造作，極重五無間等諸罪，合為我一人之罪。入大地獄等，大悲代受苦」。<br>　　悲華經云：「我滅度後，於末法中，現大明神，廣度眾生」。<br>　　涅槃經二云：「爾時如來，棺中出手，招阿難密言：汝勿悲泣。我還復生，於閻浮現大明神，廣度眾生」，又云：「汝等莫悲泣。遂到瞻部州，為度眾生故，示現大明神」。<br>　　悲華經云：「第五百願，我於來世，穢惡土中，現大明神，當度眾生」。<br>　　大隅正八幡石銘云：「昔在靈鷲山，說妙法華經。為度眾生故，示現大菩薩」。<br>　　行教和尚夢記云：「阿彌陀三尊」。<br>　　延曆二十三年甲申春，傳教大師為遂渡海願，向筑前宇佐神宮寺，自講法華經。即託宣云：「我不聞法音，久歷歲年，幸值遇和尚，得聞正教，至誠隨喜，何堪為謝德矣？苟有我所持法衣」。即託宣主開齋殿，手捧紫袈裟一，奉呈和尚云：「大悲力故，幸垂納受」。是時，神官 禰宜祝等各隨喜之。元來，如是奇事，不曾見聞。彼所施法衣，在山王院。<br>　　元慶元年丁酉十一月十三日，權大宮司藤原實元女七歲託宣云：「我持日本國，示現大明神。本體是釋迦如來」。<br>　　延喜二年四月二日，約二歲小兒託宣云：「我自無量劫以來，教化難度眾生。為未度眾生，在此中，示現大菩薩」。<br>十三、北野天神歸法華經不用真言等事<br>　　天神託宣云：「於圓宗法門未飽于心。仍當遠忌追善，須改密壇，修法華八講也」。所以改曼陀羅供，始法華八講，號吉祥院八講是也。彼院者，北野天神舊跡也。<br>十四、賀茂大明神信法華事　一條院御時　年代記有之<br>　　慧心僧都賀茂社七日參籠，出離生死之道，何經可付有祈誠，示現云：「釋迦說教留一乘，諸佛成道在妙法，菩薩六度在蓮華，二乘作佛在此經」。<br>　　傳教大師參詣賀茂大明神，講法華經。脫甲冑，自布施給畢。<br>　　文句十云：「得聞是經，不老不死者，此須觀解。不老是樂，不死是常。聞於此經，得常樂之解」。<br>　　涅槃經十三云：「是諸大乘、方等經典，雖復成就、無量功德，欲比是經，不得為喻。百倍千倍、百千萬億倍，乃至算數譬喻，所不能及。善男子！譬如從牛出乳，從乳出酪，從酪出生蘇，從生蘇出熟蘇，從熟蘇出醍醐，醍醐最上。若有服者，眾病皆除，所有諸藥，悉入其中。善男子！佛亦如是。從佛出生十二部經，從十二部經出修多羅，從修多羅出方等經，從方等經出般若波羅蜜，從般若波羅蜜出大涅槃，猶如醍醐。言醍醐者，喻於佛性。佛性者，即是如來」。<br>十五、金剛峰寺建立修業緣記云：「吾入定之間，往知足天，而參仕慈尊御前、五十六億七千餘歲之後，慈尊下生之時，必隨從而可見吾舊跡。此峰勿等閑」。<br>十六、弘決云：「若知眾生，不出生死，不慕佛乘，魔於是人，猶生親想」。<br>　　五百問論云：「殺大千界塵數佛，其罪尚輕。毀謗此經，罪多於彼。永入地獄，無有出期。毀呰讀誦者，亦復如是」。十七、須廣宣流布法華事<br>　　傳教大師守護章云：「正像稍過已，末法太有近。法華一乘機，今正是其時。何以得知？安樂行品云：『末世法滅時』」。<br>　　秀句下云：「語代則像終末初，尋地唐東羯西，原人則五濁之生、鬥諍之時。經云：『如來現在，猶多怨嫉，況滅度後』，此言良有以也」。<br>　　道暹和尚輔正記云：「法華教興，權教即廢。日出星隱，見巧知拙」。<br>　　法華經安樂行品云：「一切世間，多怨難信」。<br>　　藥王品云：「我滅度後，後五百歲中，廣宣流布，於閻浮提，無令斷絕」。<br>　　勸發品云：「我今以神通力故，守護是經，於如來滅後，閻浮提內，廣令流布，使不斷絕」。<br>　　文句一云：「非但當時，獲大利益，後五百歲，遠沾妙道」。<br>　　一乘要決云：「日本一州，圓機純一。朝野遠近，同歸一乘。緇素貴賤，悉期成佛」。<br>　　安然廣釋云：「彼天竺國，有外道，不信佛道；亦有小乘，不許大乘。其大唐國，有道法，不許佛法；亦有小乘，不許大乘。我日本國，皆信大乘，無有一人，不願成佛。瑜伽論云：東方有小國，唯有大乘機。豈非我國」。<br>十八、不謗人法事<br>　　安樂行品云：「不樂說人、及經典過，亦不輕慢、諸餘法師」。<br>　　止觀十云：「夫佛法兩說：一攝、二折。如安樂行，不稱長短是攝義。『大經』執持刀杖，乃至斬首，是折義。雖與奪殊途，俱令利益」。<br>　　弘決十云：「夫佛法兩說等者......大經：『執持刀杖』等者，<br>第三云：『善男子！護正法者，不受五戒，不修威儀』......乃至下文，『仙豫國王』等文」。<br>　　文句八云：「『大經』偏論折伏，住一子地，何曾無攝受？此經偏明攝受，頭破七分，非無折伏，各舉一端，適時而已」。<br>　　顯戒論中云：「論曰：持品上位，不用四行，安樂下位，必修四行。摩訶薩之言，定通上下」。<br>　　文句八云：「持品八萬大士忍力成者，此土弘經。新得記者，他土弘經。安樂行一品」。<br>　　疏記八云：「持品即是惡世方軌，安樂行是始行方軌，故云住忍辱地等」。安樂行品云：「不樂說人、及經典過......不說他人、好惡長短」。<br>十九、念佛一切眾生不往生事 並難行道　　次六道輪迴事<br>　　善導和尚玄義分云：「問曰：未審定散二善出在何文？今既教備不虛，何機得受？答曰：解有二義，一者謗法與無信八難及非人，此等不受也。斯乃朽林頑石，不可有生潤之期。此等眾生，必無受化之義。除斯已外，一心信樂，求願往生，上盡一形，下收十念。乘佛願力，莫不皆往」。<br>　　往生禮讚云：「女人及根缺，二乘種不生」。<br>二○、八難處之事<br>　　弘決四云：「北州及三惡，加長壽天並世智辨聰，佛前佛後，諸根不具。是為八難」。　　善導遺言云：「我每日阿彌陀經六十卷，念佛六萬返，無懈怠。三衣如身皮，瓶如兩眼。持諸禁戒，不犯一戒。未來之弟子亦然。設雖念佛，不持戒者，往生即難得。譬如小舟，載大石向大惡風去。設雖有本願船，破戒大石重故，就岸萬之一也」。<br>　　觀念法門經云：「酒肉五辛，誓發願手不捉、口不喫。若違此語，即願身口俱著惡瘡」。<br>　　法然上人誓文云：「服酒肉五辛而念佛，非予門弟」。<br>　　觀念法門經云：「持戒思念西方彌陀」。<br>　　無量壽經云：「具三心者，必生彼國」。<br>　　善導釋云：「若少一心，即不得生。明知一少，是更不可。因茲欲生極樂之人，全可具足三心也」。<br>　　月藏經云：「我末法時中，億億眾生，起行修行，未有一人得者。當今末法，是五濁惡世，唯有淨土一門，可通入路」。<br>　　遺教經云：「持淨戒者，不得販賣貿易安置田宅，畜養人民奴婢畜生。一切種植及諸財寶，皆當遠離，如避火坑。不得斬伐草木，墾土掘地」。<br>　　善導和尚所釋觀念法門經，酒肉五辛禁事依經者。依無量壽經一，二卷。依十六觀經二，一卷。依四紙阿彌陀經三，一卷。依般舟三昧四。依十往生經五，一卷。依淨土三昧經六，一卷。<br>　　雙觀經下云：「無智人中，莫說此經」。<br>二一、觀經與法華經說時各別事<br>　　善導和尚疏四云：「佛說彼經時，處別、時別、教別、對機別、利益別。又說彼經時，即非說觀經、彌陀經等時」。<br>　　阿彌陀經云：「況無三惡道」。雖說無三惡，修羅、人、天有之。<br>　　四十八願第一云 無三惡趣：「設我得佛，國有地獄、餓鬼、畜生者，不取正覺」。<br>　　第二願云 不更三惡道於極樂又可死云：「設我得佛，十方無量，不可思議，諸三惡道者，不取正覺」。<br>　　第三十五願云 聞名轉女人不往生事：「設我得佛，十方無量，不可思議，諸佛世界，其有女人，聞我名號，歡喜信樂，發菩提心，厭惡女身。壽終之後，復為女像者，不取正覺」。<br>二二、黑衣並平念珠必墮地獄事<br>　　法鼓經云：「黑衣謗法，必墮地獄」。<br>　　勢至經云：「以平形念珠者，此是外道弟子也，非我弟子。佛子我遺弟，必可用圓形念珠。超越次第者，因妄語之罪，必墮地獄」。<br>二三、天台念佛事<br>　　　　　　　一　大意<br>　　　　　　　二　釋名<br>　　　　　　　三　體相　　　　　　　　一　發大心<br>　　　　　　　四　攝法　　　　　　　　二　修大行<br>止觀十章者　　五　偏圓　　　五略者　　三　感大果<br>　　　　　　　六　方便　　　　　　　　四　裂大網<br>　　　　　　　七　正觀　　　　　　　　五　歸大處<br><br>　　　　　　本尊阿彌陀<br>　　一　常坐三昧－依文殊說經、文殊問經<br>　　　　　　本尊阿彌陀<br>　　　　　　　　　　四種三昧 二　常行三昧－依般舟三昧經<br>　　　　　　　　　　　　　　 本尊有別<br>　　三　半行半坐三昧－依方等經、法華經<br>　　 本尊觀音<br>四　非行非坐三昧－說經、說善、說惡、說無記<br>　　　右四種三昧次，先段注之　　　　　　　八　果報<br>　　　　　　　九　起教<br>　　　　　　　十　旨歸<br>　　止觀七云：「若四種三昧，修習方便，通如上說。唯法華懺法，別約六時五悔，重作方便。今就五悔，明其位相」。<br>　　弘決七云：「四種三昧，通用二十五法，為通方便。若行法華，別加五悔，不通餘行」。<br>　　第七正修止觀者，止五云：「前六重依修多羅，以開妙解，今依妙解，以立正行」。<br>　　十疑第四云：「釋迦大師，一代說法，處處聖教，唯勸眾生，專心偏念，阿彌陀佛，求生西方，極樂世界」。<br>　　七疑云：「又聞，西國傳云：有三菩薩。一名無著，二名世親，三名師子覺」。<br>　　八疑云：「雜集論云：若願生安樂國土，即得往生」。<br>二四、天台臨終事<br>　　止觀一云：「安禪而化，位居五品」。<br>　　弘決一云：「安禪而化至五品等者，此出臨終行位也。不出禪定，端坐取滅，故云安禪而化」，又云：「令唱法華、觀無量壽二部經題」，又云：「索香湯、漱口竟，說十如、四不生、十法界、四教、三觀、四悉、四諦、六度、十二緣，一一法門，攝一切法。『吾今最後，策觀譚玄。最後善寂』......<br>跏趺，唱三寶名，而入三昧。即其年十一月二十四日未時，端坐入滅」。　　又云：「大師生存，常願生兜率天，臨終乃云觀音來迎。當知軌物隨機，順緣設化，不可一准」，又云：「汝嬾種善根，問他功德，如盲問乳，蹶者訪路，告實何益」。<br>　　選擇集上云：「願西方行者，各隨其意樂，或讀誦法華，以為往生業，或讀誦華嚴，以為往生業，或受持讀誦遮那教主，及以諸尊法等為往生業，或解說書寫般若、方等，及以涅槃經等，以為往生業。是則淨土宗觀無量壽經意也」。<br>　　又云：「問曰：爾前經中何攝法華乎？答曰：今所言攝者，非論權實偏圓等義。讀誦大乘之言，普通前後，大乘諸經」。<br>　　觀無量壽經云：「爾時王舍大城，有一太子，名阿闍世。隨順調達，惡友之教，收執父王、頻婆娑羅，幽閉置於、七重室內」。<br>　　法華經序品云：「韋提希子、阿闍世王，與若干，百千眷屬俱」。<br>　　慧心往生要集上云：「夫往生極樂之教行，濁世末代之目足也。道俗貴賤，誰不歸之者。但顯密教法，其文非一。事理業因，其行惟多。利智精進之人，未為難。如予頑魯之者，豈敢矣。是故，依念佛一門，聊集經論要文，披之修之，易覺易行」。<br>　　慧心破往生要集，二十三年已後作一乘要決。一乘要決上云：「諸乘權實，古來所諍。俱據經論，互執是非。余於寬弘丙午歲冬十月病中歎云：『雖遇佛法，不了佛意，若終空手，後悔何及』。爰就經論文義、賢哲章疏，或使人尋究，或自為思辨，全捨自宗他宗之偏黨，專探權智實智之深奧，終得知一乘是真實之理，五乘為方便之說。既開今生之蒙，何有夕死之恨耶」。二五、念佛可末代流布事<br>　　雙觀經下云：「當來之世，經道滅盡，我以慈悲哀愍，特留此經，止住百歲。其有眾生，值斯經者，隨意所願，皆可得度」。<br>　　往生禮讚云：「萬年三寶滅，此經住百年。爾時聞一念，皆當得往生」。<br>　　慈恩大師西方要決云：「末法萬年，餘經悉滅。彌陀一教」。<br>　　方便品云：「深著虛妄法，堅受不可捨......如是人難度」。<br>　　堅慧菩薩寶性論云：「過去謗法障，執著不了義」。<br>　　方便品云：「若遇餘佛，於此法中，便得決了」。<br>　　玄七云：「南岳師云：初依名餘佛，無明未破，名之為餘。能知如來秘密之藏，深覺圓理，名之為佛」。<br>　　涅槃經疏十一云：「人得正法，故云聖人」。<br>　　像法決疑經云：「常施菩薩，從初成道，乃至涅槃，於其中間，不見如來，說一句法。然諸眾生，見有出沒，說法度人」。<br>　　二十五三昧二十五有略頌曰：「四州四惡趣，六欲並梵世，四禪四無色，無想五那含」。<br>二六、漢土南北十師歸伏天台大師事<br>　　國清百錄第四云：「千年之興，五百之實，復在於今日......南岳叡聖，天台明哲，昔三業住持，今二尊紹繼，豈止灑甘露於震旦，亦當震法鼓於天竺，生知妙悟。魏晉以來，典籍風謠，實無連類......共禪眾一百餘僧，奉請智者大師」。 天台大師俗姓氏，字德安，諱智顗，穎川人也。後則南遷荊州華容縣。　　<br>二七、傳教大師一期略記云 桓武皇帝之御宇延曆廿一年壬午正月十九日，傳教大師最澄於高尾寺六宗諍責破畢，仍被下敕宣被召歸伏之狀。六宗碩學共伏之狀云：「漢明之年，教被震旦，礒島之代，訓及本朝也。聖德皇子者，靈山之聖眾，衡岳之後身。請經西鄰，弘道東域。智者禪師者亦共侍靈山，降台岳，同悟法華三昧，以演諸佛之妙旨者也。竊見天台玄疏者，總括釋迦一代之教，悉顯其趣，無所不通。獨逾諸宗，殊示一道。其中所說，甚深妙理，七箇大寺、六宗學生，昔所未聞，曾所未見。三論、法相，久年之諍，渙焉冰釋，昭然既明。猶如撥雲霧，而見三光矣。自聖德弘化以降，於今二百餘年之間，所講經論，其數多矣。彼此爭理，其疑未解，而此最妙圓宗，猶未闡揚，蓋以此間群生，未應圓味歟！伏惟聖朝，久受如來之付囑，深結純圓之機，一妙義理，始乃興顯，六宗學者，初悟至極。可謂此界含靈，而今而後，悉載妙圓之船，早得濟於彼岸。猶如來成道，四十餘年之後，乃說法華，悉令三乘之侶，共駕一乘之車也。善議等，不堪慶躍之至。敢奉表陳謝以聞」。<br>　　秀句下云：「當知，已說四時經，今說無量義經，當說涅槃經，易信易解，隨他意故。此法華經，最為難信難解，隨自意故。隨自意說，勝於隨他意。但無量義隨他意者，指未合一邊，不同餘部隨他意也」。<br>　　文句八云：「已者，大品以上，漸頓諸說也。今者，同一座席，謂無量義經也。當者，謂涅槃也。大品等漸頓皆帶方便，取信為易。今無量義，一生無量，無量未還一，是亦易信。今法華論法，一切差別融通歸一法。論人，則師弟本俱皆久遠，二門悉與昔反，難信難解。當鋒難事，法華已說，涅槃在後，則易可信也。秘要之藏者，隱而不說為秘，總一切為要，真如實相包蘊為藏。不可分布者，法妙難信，深智可授，無智益罪，故不可妄說也。從昔已來、未曾顯說者，於三藏中，不說二乘作佛，亦不明師弟本。方等、般若雖說實相之藏，亦未說五乘作佛，亦未發顯本，頓漸諸經皆未融會，故名為秘。此經具說昔所秘法，即是開秘密藏，亦即是秘密藏，如此秘藏，未曾顯說。如來在世、猶多怨嫉者，四十餘年不得即說，今雖欲說，而五千尋即退座，佛世尚爾，何況未來！理在難化也」。<br>　　楞伽經云：「我從得道夜，至涅槃夜，不說一字」取意。<br>　　止觀五云：「是故二夜，不說一字」，又云：「佛因二法，作如此說。謂緣自法，及本住法。自法者，彼如來所得，我亦得之」，又云：「離文字者，離假名也」。<br>　　法華云：「但以假名字，引導於眾生」。<br>　　玄義五云：「慧能破惑顯理，理不能破惑，理若破惑，一切眾生悉具理性，何故不破？若得此慧，則能破惑，故用智為乘體」。<br>　　弘五云：「依何密語，作如是說？佛言：依二密語，謂自證法及本住法。然、一代施化，豈無權智？被物之教，但約此二。未曾有說，故云不說耳」。<br>　　籤一云：「三、廢者，如後如前。引文中，初諸佛下，引同。為度下，正明廢。廢已無，故云皆實。實只是本，權只是。若辨同異，廣如第七卷明」。籤一云：「捨只是廢，故知開廢，名異體同」。　　止六云：「和光同塵，結緣之始，八相成道，以論其終」。<br>　　弘六云：「和光下，釋現身也。同四住塵，處處結緣，作淨土因，為利物之始。眾生機熟，八相成道，見身聞法，終至實益」。<br>　　天照太神託宣云：「往昔勤修成佛道，求願圓滿遍照尊，在於閻浮護王位，為度眾生天照神」。"
		},
		{
			"_id": "419",
			"name": "三論宗書",
			"context":
				"三論宗書<br>（三論宗御書）<br><br>　　三論宗之始渡日本，是三十四代、推古御宇治下十年，壬戌十月，百濟僧觀勒傳來，見於日本記之太子傳，無異義焉。但三十七代之事，為流布之始。天台宗、律宗之渡來，是天平勝寶六年甲午二月十六日丁未，乃至四月入京，入東大寺，天台止觀等。諸傳同之。人王第四十六代、孝謙天皇御宇，聖武乃謬義，須修正。戒壇同前。大日經之渡日本事，弘法之遺告云：「前稱之經王在大日本國高市郡久米道場之東塔下」。此又元政天皇御宇。法華經之始渡，是人王第三十四代、推古四年，太子謂慧慈法師云：「法華經中，此句、落字」。太子遣使往漢土，問已前此國有法華經乎？可知欽明御宇所傳來之經中有法華經矣。但此有不審之大事者，是所謂日本記云：「欽明天皇十三年壬申十月十三日辛酉，百濟國明王，前稱之佛、菩薩頂戴」，相違欲（已下缺）。<br>"
		},
		{
			"_id": "420",
			"name": "十宗判名事",
			"context":
				"十宗判名事<br><br><br>　　　　　　　拙度宗　　　　　　　華嚴宗　　迷經宗<br>　　俱舍宗　　半字宗　　　　　　　真言宗　　咎范宗<br>　　　　　　　下劣宗　　　　　　　法華宗　　佛立宗<br>　　成實宗　　驢牛和合乳宗<br>　　律　宗　　驢乳宗　　　　　　　禪　宗　　趙高宗　殺二世王<br> 梟鳥宗 禽<br>　　法相宗　　逆路宗　　　　　　　淨土宗　　破鏡宗　獸<br>　　　　　　　　　　　　　　　　 不孝宗<br>　　三論宗 背上向下宗　<br>　　　　 捨本附末宗<br>"
		},
		{
			"_id": "421",
			"name": "五行書",
			"context":
				"五行書<br>五　行　書（五行御書）<br><br>　　不殺生戒　肝臟　　　不飲酒戒　心臟　　　不妄語戒　脾臟<br>　　眼　　根　　　　　　舌　　根　　　　　　身　　根<br>　　酢　　味　　　　　　苦　　味　　　　　　甘　　味<br>　　東　　方　　　　　　南　　方　　　　　　中　　央<br>木　青　　色　　　　火　赤　　色　　　　土　黃　　色<br>　　春　　　　　　　　　夏　　　　　　　　　土　　用<br>　　青　　雲　　　　　　赤　　雲　　　　　　黃　　雲<br>　　魂　　　　　　　　　神　　　　　　　　　意<br>　　歲　　星　　　　　　熒 惑 星　　　　　　鎮　　星　　<br>　　不偷盜戒　肺臟　　　不邪婬戒　腎臟<br>　　鼻　　根　　　　　　耳　　根<br>　　辛　　味　　　　　　鹹　　味<br>　　西　　方　　　　　　北　　方<br>金　白　　色　　　　水　黑　　色<br>　　秋　　　　　　　　　冬<br>　　白　　雲　　　　　　黑　　雲<br>　　魄　　　　　　　　　志<br>　　太白星　　　　　　　辰　　星<br>"
		},
		{
			"_id": "422",
			"name": "淨土九品之事",
			"context":
				"淨土九品之事<br><br> 難行、易行，聖道、淨土，雜行、正行，諸行、念佛。<br>　法然法師料簡：諸行與念佛相對也。<br>　　二義，一者勝劣、一者難易<br>　　　　　　　　　廢立<br>　　　　　　　　一為廢諸行歸於念佛而說諸行也。<br>　　　　　　　　　助正<br>　　　　　　　　二為助成念佛而說諸行也。<br>　　　　　　　　　傍正<br>　　　　　　　　三約念佛、諸行二門，各為立三品而說諸行也。<br>　　　　　　　　若依善導以初為正耳。 讀誦大乘<br>　　　　　　　　　　　　　　　　　至誠心、深心、回向發願心<br>　　　　　　上品上生　　　　　發三種心即便往生<br>　　　　　　　　　　復有三種眾生　當得往生<br>　　　　　　　　　　　　一者慈心不殺，具諸戒行<br>　　　　　　　　　　　　二者讀誦大乘方等經典<br>　　　　　　　　　　　　　　法然料簡云：華嚴經、方等經、般若經、<br>　　　　　　　　　　　　　　法華經、涅槃經、大日<br>　　　　　　　　　　　　　　經、深密經、楞嚴經等，一切大乘經，攝<br>　　　　　　　　　　　　　　盡於讀誦大乘一句。　　　　　　　　　　　　　　　　　　　　　　　<br>　　　　　　　　　　　　　　　　　　　　　　　　佛<br>　　　　　　　　　　　　　　　　　　　　　　　　法　<br>　　　　　　　　　　　　　　　　　　　　　　　　僧<br>　　上品　　　　　　　　三者修行六念　　六念　　戒　　　　　　<br>　　　　　　　　　　　　　　　　　　　　　　　　施　　<br>　　　　　　　　　　　　　　　　　　　　　　　　天解第一義<br>　　　　　　上品中生　　善解義趣，於第一義<br>　　　　　　　　　　　　　法然料簡云：華嚴唯心法界、法相唯識、三論八不、真言五相成身、天台一念三千，皆攝盡於解第一義一句。<br>　　　　　　上品下生　　　法然料簡：深信因果，攝盡十界因果。<br>　　　　　　中品上生　　攝盡五戒、八戒乃至諸戒<br>　　　　　　　　　　　　 四阿含經、俱舍、成實、律宗攝盡於此二品<br>　　中品　　中品中生　　八齋戒<br>　　　　　　　　　　　　　　　　　儒教、道教攝盡於此一品<br>　　　　　　中品下生　　孝養父母行也　仁慈　孝養父母，行世仁慈<br>　　　　　　　　　　　　　　　　　外典三千餘卷<br>　　　　　　　　　　　　　　　　　老子經<br>　　　　　　　　　　　　　　　　　孝　經<br>　　　　　　下品上生<br>　　　　　　　　　　　　觀經云：如此愚人，多造眾惡。<br>　　　　　　　　　　　　　　　　　　　　　　　　十念往生 下品中生　　觀經云：或有眾生，毀犯五戒、八戒及具足戒。如此愚人，偷僧祇物，<br> 盜現前僧物。不淨說法下品無有懺愧。<br>　　　　　　　　　　　　法然云：下品下生，五逆重罪之人也。而能除滅逆罪，餘行所不堪，唯<br> 有念佛之力，能堪滅重罪。故為極惡最下之人，而說極善最上之說等。<br>　　　　　　下品下生　　五逆罪人、十念往生<br>　　　　　　　　　　　　選擇云：「念佛三昧，重罪尚滅，何況輕罪哉。餘行不然。或有滅輕而不滅重，或有消一而不消二」。<br>　　　　　　法華經等一切經　　　　　　　　　　　　　　　　<br>捨閉閣拋　　釋迦佛等一切諸佛　　　　　　　　　　　　　　　　　　　<br>　　　　　　天台宗等八宗、九宗世天等　　　　　　　　　　　　　　<br>自淨土三部經阿彌陀佛之外也。　　　　　　　　　　　　　　　<br>安樂集云：<br>　　未有一人得者，唯有淨土一門，可通入路。<br>往生禮讚云：<br>　　千中無一，十即十生，百即百生。 長樂寺南無<br>　　　　　　　　　　　　一弟子　隆寬　多念<br>　　　　　　　　　　　　　　　　 故嵯峨法皇之師<br>　　　　　　　　　　　　一弟子　善慧－小－道觀－故打宮居士修觀　極樂寺大人之師<br>　　　建仁年中　　　　　一弟子　聖光　<br>　　後鳥羽院御宇　　　　法蓮　　　　筑紫　　　　　<br>源空　　　　　　　　　　法本　　　　念阿彌陀佛<br>　　法然法師　　　　　　　　　　　諸行往生<br>顯真座主　　　　　　　　覺明　　　一條<br>　八人碩德　　　　　　　　　　　　道阿彌<br>　　　　　　　　　　　　　　嵯峨<br>　　　　　　　　　　　　聖心<br><br>　　　　　　　　　　　　成覺　　一念<br>　　　　　　賴顯僧正之師<br>　　　　　　城寺長吏<br>　　　公胤大貳僧正──造淨土決疑集三卷，破法然法師選擇集。隨機諸行，皆可為往生等。故寶地法師法印證真弟子<br>　　　　　　 上野清井者<br>　　　定真豎者──造彈選擇二卷，隨機諸行往生<br>　品三下 輩下　　　　　　　　證真嫡弟　竹中法印<br>惡值向一　　　　　　　　　宗源法印　　　隆真法橋<br>　　　　　　　　證義者　　　　大和莊<br>　　　　　　　　　　　　　俊法印　　生<br>　人善　　　　　　　　　　　　三塔總學頭<br>夫凡乘小　　　　　　　　　　　　 　三千人大眾<br>　　　　輩中　　　　　　　　　　　五人探題　　聖覺<br>品三中　　　　　　　　　　　　　　　　　　　　貞雲<br>　小值　　　　　　　　　　　　　　　　　　　　龍證<br>　　　　　　　　　　華嚴宗<br>　　　　　　　　　　斗賀尾<br>　　　　　　　　明惠法師──造摧邪輪三卷，隨機諸行往生根善　　　　　　　　　　法相宗－依深密經，以三時教，攝盡一代；夫凡乘大 大值　　　　　　　　　　　 返以深密經，貶法華經。　　　　　<br>　　　　　　輩上　　　　　三論宗－依般若經、妙智經等，以二藏三品三上　　　　　　　　　　　　　時，攝盡一代；返以妙智經，貶法<br> 華。 <br>　　　　　　　　大乘五宗　華嚴宗－依華嚴經等，以五教，攝盡一代；<br>返以華嚴經，貶法華。 <br>　　　　　　　　　　　　　真言宗－依大日經、六波羅蜜經等，以五藏，<br>攝盡一代；返以大日經等，貶法華經。<br>　　　　　　　　　　　　　天台宗－以四教五時，攝盡一代。<br>懸縣額於州廳，傾大海以入牛跡<br>　　　　　　　　　　　　　 傳教大師許此義否<br>　　　　　　　　　　　夫三時教，勝義領解，一部之聞，義生機宜，猶闕三部，何攝一代？<br>　　　　　　　　　　　華嚴云、三論云、真言等。"
		},
		{
			"_id": "423",
			"name": "題目彌陀名號勝劣事",
			"context":
				"題目彌陀名號勝劣事<br>　　南無妙法蓮華經，難唱；南無阿彌陀佛、南無藥師如來等，易唱。又、文字之數大體雖同，功德勝劣，大有所違也。<br>　　天竺之習，佛出世前，唱二天三仙之名號，而願往生於天；佛出世後，唱佛名。然、佛之名號，與二天三仙名號對比，天仙之名如瓦礫；佛之名號，如金銀、如意寶珠等。又、諸佛之名號，對題目之妙法蓮華經，則如瓦礫之與如意寶珠。<br>　　然佛教中，有不辨大小權實之人師等，貌作深知佛教，見佛之名號相對于外道，譬為如意寶珠之經文，以為同於法華經題目為如意寶珠之喻，遂思念佛與法華經同其事矣。思為同事，故又以世間為貴之人，只唱彌陀名號，隨之人於一期之間，一日多有唱六萬遍、乃至十萬遍者，而於法華經題目，一期不唱一遍。或有為世間思作智者之人等，外作智者狀，內不辨佛教故，稱念佛與法華經只是一事。唱得南無阿彌陀佛，同於讀得一部法華經。此事是一代諸經中，從未有一句一字者也。縱或有出於大師先德之釋中，須知是乃觀心之釋歟？自以為然者歟？<br>　　法華經題目，是過去供養十萬億生身之佛，功德成就之人，初聞妙法蓮華經五字之名，始致信者也。諸佛名號較之於外道、諸天、二乘、菩薩之名號，是如意寶珠之與瓦礫也，然若與法華經之題目相對，則作瓦礫矣。<br>　　當世學者以為法華經題目與諸佛名號功德相同，又以為是一事，是以瓦礫與如意寶珠，思作同等，思為一事者也。止觀五云：「設厭世者，翫下劣乘，攀附枝葉，狗狎作務；敬獼猴為帝釋，宗瓦礫是明珠。此黑闇人，豈可論道」。文意是說，設有人厭世棄俗，遁隱山林，斷絕名利，一向祈福，祇為後世，而不修行法華經之大乘，專習權教下劣之乘，唱佛名號，如以瓦礫思作明珠。此等僻人，譬行於黑闇惡道者也。<br>　　弘決之一，妙樂大師引善住天子經，而顯法華經之心云：「聞法生謗，墮於地獄，勝於供養，恆沙佛者」。聞法華經之名而謗之，猶勝過供養阿彌陀佛、釋迦佛、藥師佛等恆河沙佛，唱名號之功德。是以，當世之念佛者，日夜雖念六萬遍、十萬遍，終不能脫離生死。於聞法華經者，名之為千中無一、雜行、未有一人得者，或云須拋、須閉之謗法，縱是墮經無間大城，其後必是得離生死。然、何不逕於今生為信法華經，豈不多勝耶？<br>　　問：世間念佛者等言：「此身何得有破法華經之事乎？念佛亦是為往極樂世界，疾悟法華經也」。又或云：「法華經難遂於不淨之身，多見惶恐。正是由於念佛無嫌於不淨而念之者也」。如何？<br>　　答云：此四五年間，無論世間之有智無智，多思此義為當然矣。而日蓮粗粗檢校一代聖教，猶未見有足當於此二義之文。所詮，近來念佛者，并視為有智明匠之人，其臨終皆不如其所望，此是大謗法之故也。人皆稱念佛，思生在淨土而悟法華經；然於此穢土，欺侮法華經行者，又行之者遂捨之而生念佛之心。謗法之根本，出於此義。<br>　　法華經方為由此穢土生往淨土之正因。念佛等是未顯真實之故，不成直因。淨土之正因，思於至極樂後而修行；以不為極樂直因之念佛，思作淨土之正因，大是怪事也。淨土門者，如春以砂播於田，而求米於秋。如棄天月，而求水月。是騙取人心而滅法華經之惡策，以此為最。<br>　　其次不淨念佛之事，作一切念佛者之師之善導和尚、法然上人，他事之無謂者雖多，於不淨之事，能有所禁。善導之觀念法門經禁云：「手不取，口不食酒肉五辛。手取口食而念佛者，手口生惡瘡」。法然上人書誓文云：「如服酒肉五辛而念佛，非予門弟」。不淨而念佛之說，是當世念佛者之大妄語也。<br>　　問云：引善導和尚、法然上人之釋，非用彼之釋歟？<br>　　答云：不然。念佛者之師故，當世念佛者之言，違於其祖師，故以彼祖師之禁，為彼之禁耳！例世間訴訟，所言與所書相違，故取為其責也。<br>　　問云：善導和尚、法然上人，何事有失，而不為用耶？<br>　　答云：佛遺言云，我滅度後，縱為四依之論師，若違法華經，不可用之。此是一再言於涅槃經，懸為禁者。法華經有我滅度後，末法時諸經失其利益，須流布法華經，此言非一所二所，見於多處說之。隨之，有天台、妙樂、傳教、安然等之義，詮釋分明。然善導、法然，依於法華經方便之一分，四十餘年內未顯真實之觀經等，將佛尚未說之法華經，竄入其稱須捨棄之「讀誦大乘」之內，而書稱拋法華經、閉其門、千中無一等，此等僻人，凡有眼者，能為其用耶？<br>　　疑云：善導和尚是三昧發得之人師，本地阿彌陀佛之化身，其口出化佛。法然上人是本地大勢至菩薩之化身，出生日本，弘揚念佛，頭現光明，豈可說此等為僻人！又，善導和尚、法然上人，於汝等所見之法華經及一切經，何有未曾見及之理。定必有其故歟？<br>　　答云：汝之所難，世間人眾，定思為有理。此祇是長年以來捨離法華經及天台妙樂等所述實經實義，受欺於善導、法然等謗法者之故。若信通力於先，何能不信外道天魔？或有外道，吸乾大海。或有外道，十二年間耳納恆河。第六天魔王，具足三十二相而現佛身。阿難尊者，猶不辨魔與佛。善導、法然通力雖尊，不能勝天魔外道。且，佛最後之禁，不以通為本。<br>　　次，善導、法然，於一切經及法華經必是較汝更有所得之疑，謗法之人其將思為當然歟。然而，如來滅後，先人似多見為賢，後人為愚。又、先世之人，亦有多得賢名而實見其鄙者。外典有學三皇五帝、老子、孔子五經等，得賢名之人，而為後人翻覆者，其例甚多。內典亦如是，佛法渡漢土，五百年間，碩學充滿國中，光宅之法雲、道場之慧觀等，無有能過之者。此等人名滿天下，智澤國中，天台智者大師為末世之人，道出彼等之義為僻事之由，初不為用，其後漸加信用，遂知五百餘年間，人師之義多為僻事。　　日本國，佛法始傳之二百餘年間，亦是多有異義。何者為正義，難辨之際，傳教大師出，前二百年間之私義悉為所破。其時人眾，亦如現時之人曾言：「前人豈有不見一切經及法華經者耶？是必有其故歟」？然不合道理，是違背經文之義，終為所破。<br>　　現時亦如此。此五十餘年間，善導之「千中無一」，法然之「捨閉閣拋」四字等，因是權者之釋，人思必當有故，遂信之不疑。及見日蓮之引法華經之「惡世末法時」、「於後末世」、「令法久住」等文，責其違誤時，乃識我師是私義，破而生疑焉。<br>　　所詮「後五百歲」之經文，誠是真實之故，念佛者欲以念佛而滅法華經，反使法華經必為弘化。希留意者，世間惡人殺魚鳥鹿等以謀生，此等雖為罪，然非滅佛法之緣。如不懺悔，至三惡道。又有殺魚鳥鹿等，買賣中修善根之事，此等世間思其為惡，遠則亦有為善之事。以佛教而失佛教者，失之者不知其為失，只思為修善，而在側之人亦只思其為善，然大出意外，終墮惡道之事有之矣！今世念佛者等之受責於日蓮，亦漸有知識「我身是謗法」者矣。<br>　　聖道之人眾中，亦有真實謗法之人。彼等之言曰：「毀法華經之念佛者固是不思議，毀念佛者之日蓮亦是奇怪。念佛與法華是一體之物。是以，讀法華經正是念佛，念佛亦是讀法華經也」。作如是言者，聞聖道門中多有其人。是以，檀那亦存此義，以日蓮與念佛者同為愚人歟。<br>　　首先，此等事，以為日蓮所不及知，是大誤矣。<br>　　佛法渡漢土，始於後漢之永平，止於唐之玄宗皇帝、開元十八年。傳來經律論五千四十八卷，譯者一百七十六人，其諸經中，有謂南無阿彌陀佛即南無妙法蓮華經者，未見一卷一品。再者，佛說阿彌陀佛之名，始自華嚴、終至般若經，四十二年間，各處有說。但除阿含經。一代聽聞者，皆知之。說妙法蓮華經之事，佛年七十二，成道已來四十二年，於靈山，入無量義處三昧時，文殊、彌勒問答，引過去日月燈明佛之例云：「我見燈明佛……欲說法華經」，直至此時，南閻浮提眾生，始聞法華經之名。<br>　　若依三卷之意，阿彌陀佛等十六之佛，是昔大通智勝佛時，作十六王子，習法華經後，得成正覺者也。彌陀佛等為凡夫時，習妙法蓮華經五字而成佛，絕非稱南無阿彌陀佛而得正覺者也。妙法蓮華經是能開，南無阿彌陀佛是所開。不辨能開、所開，貌作智人，遂放言南無阿彌陀佛即是南無妙法蓮華經。<br>　　日蓮幼時，受教於此失習之天台宗、真言宗，心存此謬義者數十年，此是絕大僻案。然、人師之釋中，釋念佛與法華為一體者多有見焉。彼等或為觀心之釋，或為就佛所證法門而述之者，今人不辨，思全體為一，思日蓮為僻人。此須推究其原委也。若念佛與法華經為一，佛說念佛之觀經等，豈不當為佛出世之本懷耶？不說觀經等為本懷，但說法華經是出世本懷，其不為一體之事，豈不甚明。<br>　　再者，值遇真言宗、天台宗諸人時，每以此事為言，亦多有人知其為僻案矣。不依經文為證文者不可為用。此常為謗法之根本。惶恐、惶恐。<br>　　　　　　　　　　　　　　　　　　　　　日　　蓮　花押<br>"
		},
		{
			"_id": "424",
			"name": "御義口傳目錄",
			"context":
				"御義口傳目錄<br>　南無妙法蓮華經　　　　　　　　　　 　　　　　　　　　七三九<br>卷　上<br>　序品七大事　　　　　　　　　　　　 　　　　　　　　　七四○<br>　第一　如是我聞事 　　　　　　　 　 　　　　　　　　　 七四○<br>　第二　阿若憍陳如事 　　　　　　　　 　　　　　　　　　七四一<br>　第三　阿闍世王事 　　　　　　　　　 　　　　　　　　　七四一<br>　第四　佛所護念事 　　　　　　　　　 　　　　　　　　　七四二<br>　第五　下至阿鼻地獄事 　　　　　　　　　　　　　　　　 七四三<br>　第六　導師何故事 　　　　　　　　　 　　　　　　　　　七四四<br>　第七　天鼓自然鳴事 　　　　　　　　 　　　　　　　　　七四四<br>方便品八大事　　　　　　　　　　　　 　　　　　　　　　七四五<br>　第一　方便品事　　　　　　\t 　　　　　　　　　七四五<br>　第二　諸佛智慧‧甚深無量‧其智慧門事 　　　　　　　　七四六<br>　第三　唯以一大事因緣事　　　　　　　　　　　　　　　　七四七<br>　第四　五濁事　　　　　　　　　　　 　　　　　　　　　七四九<br>　第五　比丘比丘尼‧有懷增上慢‧優婆塞我慢‧優婆夷不信事七五○<br>　第六　如我等無異‧如我昔所願事　　 　　　　　　　　　七五二<br>　第七　於諸菩薩中‧正直捨方便事　　 　　　　　　　　　七五二<br>　第八　當來世惡人‧聞佛說一乘‧迷惑不信受‧破法墮惡道事七五三<br>譬喻品九大事 　 　\t\t 　　　　　　　　　　　　　 七五三<br>　第一　譬喻品事\t\t 　　　　　　　　　　　　　七五三<br>　　第二　即起合掌事 　　　　　　　 　　　　　　　　　七五四<br>　　第三　身意泰然‧快得安穩事\t 　　　　　　　　　七五五　　　　　　　　　第四　得佛法分事 　　\t 　 　　　　　　　　　　　七五五<br>　　第五　而自回轉事 　　 　 　　　　 　　　　　　　　　七五五<br>　　第六　一時俱作事 　 　　　　　　 　　　　　　　　　七五六<br> 　第七　以譬喻得解事 　　　　　　　 　　　　　　　　　七五六<br> 　第八　唯有一門事 　　　　　　　　 　　　　　　　　　七五六<br>　 第九　今此三界等事 　　　　　　　 　　　　　　　　　七五七<br>信解品六大事 　　　　　　　　　　　　　　　　　　　　　 七五七<br>　　第一　信解品事 　　　　　　　　　　　　　　　　　　 七五七<br>　　第二　捨父逃逝事 　　　　　　　　 　　　　　　　　　七五八<br>　　第三　加復窮困事 　　　　　　　　　　　　　　　　　 七五八<br>　　第四　心懷悔恨事 　　　　　　　　 　　　　　　　　　七五九<br>　　第五　無上寶聚‧不求自得事 　　　 　　　　　　　　　七五九<br>　　第六　世尊大恩事 　　　　　　　　 　　　　　　　　　七五九<br>藥草喻品五大事　　　　　　　　　　 　　　　　　　　　七六○<br>　　第一　藥草喻品事 　　　　　　　　 　　　　　　　　　七六○<br>　　第二　此品述成段事 　　　　　　　 　　　　　　　　　七六一<br>　　第三　雖一地所生‧一雨所潤等事 　 　　　　　　　　　七六一<br>第四　破有法王‧出現世間事 　　　 　　　　　　　　　七六二<br>　　第五　我觀一切‧普皆平等‧無有彼此‧愛憎<br>　　　　　之心‧我無貪著‧亦無限礙事　　　　　　　　　　七六二<br>　授記品四大事 　　　　　　　　　　　 　　　　　　　　　七六三<br>　　第一　授記事 　　　　　　　　　　　　　　　　　　　 七六三<br>　　第二　迦葉光明事 　　　　　　　　 　　　　　　　　　七六三<br>　　第三　捨是身已事 　　　　　　　　 　　　　　　　　　七六四<br>　　第四　宿世因緣‧吾今當說事 　　　 　　　　　　　　　七六四<br>　化城喻品七大事　　　　　　　　　　 　　　　　　　　　七六四<br>　　第一　化城事 　　　　　　　　　　 　　　　　　　　　七六四<br>　　第二　大通智勝佛事 　　　　　　　 　　　　　　　　　七六五<br>　　第三　諸母涕泣事 　　　　　　　　　　　　　　　　　 七六五<br>　　第四　其祖轉輪聖王事 　　　　　 　　　　　　　　　　七六六<br>　　第五　十六王子事 　　　　　　　 　　　　　　　　　 七六六<br>　　第六　即滅化城事 　　　　　　　　 　　　　　　　　　七六六<br>　　第七　皆共至寶處事 　　　　　　　 　　　　　　　　　七六七五百弟子品三大事 　　　　　　　　　　　　　　　　　　 七六七<br>　　第一　衣裏事 　　　　　　　　　　　　　　　　　　　 七六七<br>　　第二　醉酒而臥事 　　　　　　　　　　　　　　　　　 七六七<br>　　第三　身心遍歡喜事 　　　　　　　　　　　　　　　　 七六八<br>　人記品二大事 　　　　　　　　　　　　　　　　　　　　 七六八<br>　　第一　學無學事 　　　　　　　　　　　　　　　　　　 七六八<br>　　第二　山海慧自在通王佛事 　　　　　　　　　　　　　 七六八<br>　法師品十六大事 　　　　　　　　　　　　　　　　　　　 七六九<br>　　第一　法師事 　　　　　　　　　　 　　　　　　　　　七六九<br>　　第二　成就大願‧愍眾生故‧生於惡世‧廣演此經事 　　 七六九<br>　　第三　如來所遣‧行如來事事 　　　　　　　　　　　　 七六九<br>　　第四　與如來共宿事 　　　　　　　　　　　　　　　　 七六九<br>　　第五　是法華經藏‧深固幽遠‧無人能到事　　　　　　　七七○<br>　　第六　聞法信受‧隨順不逆事 　　　　　　　　　　　　 七七○<br>　　第七　衣座室事 　　　　　　　　　　　　　　　　　　 七七○<br>　　第八　欲捨諸懈怠‧應當聽此經事 　 　　　　　　　　　七七○<br>　　第九　不聞法華經‧去佛智甚遠事 　 　　　　　　　　　七七○<br>　　第十　若說此經時‧有人惡口罵‧加刀杖瓦石<br>　　　　　‧念佛故應忍事　　　　　　　　　　　　　　　　七七一<br>　　第十一　及清信士女‧供養於法師事　　　　　　　　　　七七一<br>　　第十二若人欲加惡‧刀杖及瓦石‧則遣變化人<br>　　　　　　‧為之作衛護事　　　　　　　　　　　　　　　七七一<br>　　第十三　若親近法師‧速得菩薩道事 　 　　　　　　　　七七一<br>　　第十四　隨順是師學事 　　　　　　　　　　　　　　　 七七一<br>　　第十五　師與學事 　　　　　　　　　　　　　　　　　 七七一<br>　　第十六　得見恆沙佛事 　　　　　　　　　　　　　　　 七七二　寶塔品廿大事\t　　　　　　　　　 　　　　　　　　　 七七二<br>　　第一　寶塔事 　　　　　　　　　　　　　　　　　　　 七七二<br>　　第二　有七寶事 　　　　　　　　　　　　　　　　　　 七七二<br>　　第三　四面皆出事 　　　　　　　　　　　　　　　　　 七七三<br>　　第四　出大音聲事 　　　　　　　　　　　　　　　　　 七七三<br>　　第五　見大寶塔‧住在空中事 　　　 　　　　　　　　　七七三第六　國名寶淨‧彼中有佛‧號曰多寶事　　　　　　　　七七三<br>　　第七　於十方國土‧有說法華經處‧我之塔廟‧為聽是<br>　　　　　經故‧涌現其前‧為作證明‧讚言善哉事 　　　　 七七三<br>　　第八　南西北方‧四維上下事 　　　　　　　　　　　　 七七四<br>　　第九　各齎寶華滿掬事 　　　　　　　　　　　　　　　 七七四<br>　　第十　如卻關鑰‧開大城門事 　　　　　　　　　　　　 七七四<br>　　第十一　攝諸大眾‧皆在虛空事　　　　　　　　　　　　七七五<br>　　第十二　譬如大風‧吹小樹枝事 　　 　　　　　　　　　七七五<br>　　第十三　若有能持‧則持佛身事 　　 　　　　　　　　　七七五<br>　　第十四　此經難持事 　　　　　　　 　　　　　　　　　七七五<br>　　第十五　我即歡喜‧諸佛亦然事 　　 　　　　　　　　　七七六<br>　　第十六　讀持此經事 　　　　　　　 　　　　　　　　　七七六<br>　　第十七　是真佛子事 　　　　　　　 　　　　　　　　　七七六<br>　　第十八　是諸天人‧世間之眼事 　　 　　　　　　　　　七七六<br>　　第十九　能須臾說事 　　　　　　　 　　　　　　　　　七七七<br>　　第二十　此經難持事 　　　　　　　 　　　　　　　　　七七七<br>　提婆達多品八大事 　　　　　　　　　 　　　　　　　　　七七七<br>　　第一　提婆達多事 　　　　　　　　 　　　　　　　　　七七七<br>　　第二　若不違我‧當為宣說事 　　　　　　　　　　　　 七七八<br>　　第三　採‧汲水‧拾薪‧設食事 　 　　　　　　　　　七七八<br>　　第四　情存妙法故‧身心無懈倦事 　 　　　　　　　　　七七八<br>　　第五　我於海中‧唯常宣說事 　　　 　　　　　　　　　七七八<br>　　第六　年始八歲事 　　　　　　　　 　　　　　　　　　七七八<br>　　第七　言論未訖事 　　　　　　　　　　　　　　　　　 七七九<br>　　第八　有一寶珠事 　　　　　　　　 　　　　　　　　　七八○<br>　勸持品十三大事 　　　　　　　　　　 　　　　　　　　　七八一<br>　　第一　勸持事 　　　　　　　　　　　　　　　　　　　 七八一<br>　　第二　不惜身命事 　　　　　　　　 　　　　　　　　　七八一<br>　　第三　心不實故事 　　　　　　　　　　　　　　　　　 七八一<br>　　第四　敬順佛意事 　　　　　　　　　　　　　　　　　 七八一<br>　　第五　作師子吼事 　　　　　　　　　　　　　　　　　 七八二<br>　　第六　如法修行事 　　　　　　　　 　　　　　　　　　七八二<br>　　第七　有諸無智人事 　　　　　　　 　　　　　　　　　七八二第八　惡世中比丘事 　　　　　　　　　　　　　　　　 七八二<br>　　第九　或有阿練若事 　　　　　　　　　　　　　　　　 七八二<br>　　第十　自作此經典事 　　　　　　　　　　　　　　　　 七八二<br>　　第十一　為斯所輕言‧汝等皆是佛事 　　　　　　　　　 七八三<br>　　第十二　惡鬼入其身事 　　　　　　　 　　　　　　　　七八三<br>　　第十三　但惜無上道事 　　　　　　　 　　　　　　　　七八三<br>　安樂行品五大事 　　　　　　　　　　　　　　　　　　　 七八三<br>　　第一　安樂行品事 　　　　　　　　 　　　　　　　　　七八三<br>　　第二　一切法空事 　　　　　　　　　　　　　　　　　 七八三<br>　　第三　有所難問‧不以小乘法答等事 　　　　　　　　　七八四<br>　　第四　無有怖畏‧加刀杖等事 　　　 　　　　　　　　　七八四<br>　　第五　有人來欲難問者‧諸天晝夜等事　　　　　　　　　七八四<br>　涌出品一大事 　　　　　　　　　　　 　　　　　　　　　七八四<br>　　第一　唱導之師事 　　　　　　　　 　　　　　　　　　七八四<br>卷　下<br>　壽量品廿七大事 　　　　　　　　　　　　　　　　　　　 七八六<br>　　第一　南無妙法蓮華經如來壽量品第十六事　　　　　　　七八六<br>　　第二　如來秘密神通之力事　　　　　　　　　　　　　　七八六<br>　　第三　我實成佛已來‧無量無邊等事 　　　　　　　　　七八七<br>　　第四　如來如實知見‧三界之相‧無有生死事　　　　　　七八七<br>　　第五　若佛久住於世‧薄德之人‧不種善根‧貧窮下<br>　　　　　賤‧貪著五欲‧入於憶想‧妄見網中事　　　　　　七八八<br>　　第六　飲他毒藥‧藥發悶亂‧宛轉于地事　　　　　　　　七八八<br>　　第七　或失本心‧或不失者事 　　　 　　　　　　　　　七八九<br>　　第八　擣簁和合‧與子令服事 　　　 　　　　　　　　　七八九<br>　　第九　毒氣深入‧失本心故事 　　　 　　　　　　　　　七八九<br>　　第十　是好良藥‧今留在此‧汝可取服‧勿憂不差事　　　七九○<br>　　第十一　自我得佛來事 　　　　　　　 　　　　　　　　七九○<br>　　第十二　為度眾生故‧方便現涅槃事 　 　　　　　　　　七九○第十三　常住此說法事 　　　　　　　 　　　　　　　　七九○<br>　　第十四　時我及眾僧‧俱出靈鷲山事 　 　　　　　　　　七九一<br>　　第十五　眾生見劫盡……而眾見燒盡事 　　　　　　　　七九一<br>　　第十六　我亦為世父事 　　　　　　　 　　　　　　　　七九二<br>　　第十七　放逸著五欲‧墮於惡道中事 　 　　　　　　　　七九二<br>　　第十八　行道不行道事 　　　　　　　　　　　　　　　 七九二<br>　　第十九　每自作是念事 　　　　　　　　　　　　　　　 七九二<br>　　第二十　得入無上道等事 　　　　　　　　　　　　　　 七九三<br>　　第二一　自我偈事 　　　　　　　　　　　　　　　　　 七九三<br>　　第二二　自我偈始終事 　　　　　　　　　　　　　　　 七九三<br>　　第二三　久遠事 　　　　　　　　　　　　　　　　　　 七九三<br>　　第二四　此壽量品所化國土與修行事 　　　　　　　　　 七九四<br>　　第二五　建立御本尊等事 　　　　　　　　　　　　　　 七九四<br>　　第二六　壽量品對告眾事 　　　　　　 　　　　　　　　七九四<br>　　第二七　無作三身事 　　　　　　　　　　　　　　　　 七九四<br>　分別功德品三大事 　　　　　　　　　 　　　　　　　　　七九四<br>　　第一　其有眾生‧聞佛壽命‧長遠如是‧乃至能生<br>　　　　　‧一念信解‧所得功德‧無有限量事　　　　　　　七九五<br>　　第二　是則能信受‧如是諸人等‧頂受此經典事　　　　　七九五<br>　　第三　佛子住此地‧則是佛受用事 　　　　　　　　　　 七九五<br>　隨喜品二大事 　　　　　　　　　　　 　　　　　　　　　七九五<br>　　第一　妙法蓮華經‧隨喜功德事 　　 　　　　　　　　　七九五<br>　　第二　口氣無臭穢‧優華之香‧常從其口出　　　　　　七九六<br>　法師功德品四大事 　　　　　　　　　 　　　　　　　　　七九六<br>　　第一　法師功德事 　　　　　　　　　　　　　　　　　 七九六<br>　　第二　六根清淨事 　　　　　　　　 　　　　　　　　　七九七<br>　　第三　又如淨明鏡事 　　　　　　　 　　　　　　　　　七九七<br>　　第四　是人持此經‧安住希有地事 　　　　　　　　　　 七九七<br>　常不輕品三十大事 　　　　　　　　　　　　　　　　　　 七九八<br>　　第一　常不輕事 　　　　　　　　　　　　　　　　　　 七九八<br>　　第二　得大勢菩薩事 　　　　　　　 　　　　　　　　　七九八第三　威音王事 　　　　　　　　　　　　　　　　　　 七九八<br>　　第四　凡有所見事 　　　　　　　　　　　　　　　　　 七九八<br>　　第五　我深敬汝等‧不敢輕慢‧所以者何‧汝<br>　　　　　等皆行菩薩道‧當得作佛事 　 　　　　　　　　　七九八<br>　　第六　但行禮拜事 　　　　　　　　　　　　　　　　　 七九九<br>　　第七　乃至遠見事 　　　　　　　　　　　　　　　　　 七九九<br>　　第八　心不淨者事 　　　　　　　　 　　　　　　　　　七九九<br>　　第九　言是無智比丘事 　　　　　　　　　　　　　　　 七九九<br>　　第十　聞其所說‧皆信伏隨從事 　　 　　　　　　　　　七九九<br>　　第十一　於四眾中說法‧心無所畏事 　　　　　　　　　 八○○<br>　　第十二　常不輕菩薩‧豈異人乎‧則我身是事　　　　　　八○○<br>　　第十三　常不值佛‧不聞法‧不見僧事 　　　　　　　　八○○<br>　　第十四　畢是罪已‧復遇常不輕菩薩事 　　　　　　　　八○○<br>　　第十五　於如來滅後等事 　　　　　　 　　　　　　　　八○一<br>　　第十六　此品時‧不輕菩薩之體事 　　 　　　　　　　　八○一<br>　　第十七　不輕菩薩‧禮拜住處事 　　　 　　　　　　　　八○一<br>　　第十八　開示悟入‧禮拜住處事 　　　 　　　　　　　　八○一<br>　　第十九　每自作是念之文‧禮拜住處事 　　　　　　　　八○二<br>　　第二十　我本行菩薩道之文‧禮拜住處事　　　　　　　　八○二<br>　　第二一　生老病死‧禮拜住處事 　　　 　　　　　　　　八○二<br>　　第二二　法性‧禮拜住處事 　　　　　　　　　　　　　 八○二<br>　　第二三　無明‧禮拜住處事 　　　　　 　　　　　　　　八○二<br>　　第二四　蓮華二字‧禮拜住處事 　　　 　　　　　　　　八○三<br>　　第二五　實報土‧禮拜住處事 　　　　　　　　　　　　 八○三<br>　　第二六　慈悲二字‧禮拜住處事 　　　　　　　　　　　 八○三<br>　　第二七　禮拜住處‧分真即事 　　　　 　　　　　　　　八○三<br>　　第二八　究竟即‧禮拜住處事 　　　　　　　　　　　　 八○三<br>　　第二九　法界‧禮拜住處事 　　　　　 　　　　　　　　八○三<br>　　第三十　禮拜住處‧忍辱地事 　　　　 　　　　　　　　八○四<br>　神力品八大事 　　　　　　　　　　 　　　　　　　　　八○四<br>　　第一　妙法蓮華經‧如來神力事 　　　　　　　　　　　 八○四<br>　　第二　出廣長舌事 　　　　　　　　 　　　　　　　　　八○五<br>　　第三　十方世界‧眾寶樹下‧師子座上事　　　　　　　　八○五第四　滿百千歲事 　　　　　　　　 　　　　　　　　　八○五<br>　　第五　地皆六種震動‧其中眾生......眾寶樹下事　　　　八○五<br>　　第六　娑婆是中有佛‧名釋迦牟尼佛事　　　　　　　　　八○五<br>　　第七　斯人行世間‧能滅眾生闇事 　 　　　　　　　　　八○六<br>　　第八　畢竟住一乘　　是人於佛道‧決定無有疑事 　　　 八○六<br>　囑累品三大事 　　　　　　　　　　　 　　　　　　　　　八○六<br>　　第一　從法座起事 　　　　　　　　　　　　　　　　　 八○六<br>　　第二　如來是一切眾生之大施主事 　　　　　　　　　　 八○六<br>　　第三　如世尊敕‧當具奉行事 　　　　　　　　　　　　 八○七<br>　藥王品六大事 　　　　　　　　　　　　　　　　　　　　 八○七<br>　　第一　不如受持‧此法華經‧乃至一四句偈事　　　　　　八○七<br>　　第二　十喻事 　　　　　　　　　　　　　　　　　　　 八○七<br>　　第三　離一切苦‧一切病痛‧能解一切‧生死之縛事 　　 八○七<br>　　第四　火不能燒‧水不能漂事 　　　　　　　　　　　　 八○八<br>　　第五　諸餘怨敵‧皆悉摧滅事 　　　 　　　　　　　　　八○八<br>　　第六　若人有病‧得聞是經‧病即消滅‧不老不死事 　　 八○八<br>　妙音品三大事 　　　　　　　　　　　　　　　　　　　　 八○八<br>　　第一　妙音菩薩事 　　　　　　　　　　　　　　　　　 八○八<br>　　第二　肉髻‧白毫事 　　　　　　　　　　　　　　　　 八○九<br>　　第三　八萬四千‧七寶事 　　　　 　　　　　　　　　八○九<br>　普門品五大事 　　　　　　　　　　　　　　　　　　　　 八○九<br>　　第一　無盡意菩薩事 　　　　　　　　　　　　　　　　 八○九<br>　　第二　觀音妙事 　　　　　　　　　　　　　　　　　　 八一○<br>　　第三　念念勿生疑事 　　　　　　　　　　　　　　　　 八一○<br>　　第四　二求兩願事 　　　　　　　　　　　　　　　　　 八一一<br>　　第五　三十三身利益事 　　　　　　　　　　　　　　　 八一一<br>　陀羅尼品六大事 　　　　　　　　　　　　　　　　　　　 八一一<br>　　第一　陀羅尼事 　　　　　　　　　　　　　　　　　　 八一一<br>　　第二　安爾‧曼爾事 　　　　　　　　　　　　　　　　 八一二第三　鬼子母神事 　　　　　　　　　　　　　　　　　 八一二<br>　　第四　受持法華名者‧福不可量事 　 　　　　　　　　　八一二<br>　　第五　諦女事 　　　　　　　　　 　　　　　　　　　八一三<br>　　第六　五番神一事 　　　　　　　　　　　　　　　　　 八一三<br>　嚴王品三大事 　　　　　　　　　　　　　　　　　　　　 八一三<br>　　第一　妙莊嚴王事 　　　　　　　　　　　　　　　　　 八一三<br>　　第二　浮木孔事 　　　　　　　　　 　　　　　　　　　八一四<br>　　第三　當品邪見即正事 　　　　　　　　　　　　　　　 八一四<br>　普賢品六大事 　　　　　　　　　　　 　　　　　　　　　八一四<br>　　第一　普賢菩薩事 　　　　　　　　　　　　　　　　　 八一四<br>　　第二　若法華經‧行閻浮提事 　　　　　　　　　　　　 八一四<br>　　第三　八萬四千天女事 　　　　　　 　　　　　　　　　八一五<br>　　第四　是人命終‧為千佛授手事 　　 　　　　　　　　　八一五<br>　　第五　閻浮提內‧廣令流布事 　　　　　　　　　　　　 八一五<br>　　第六　此人不久‧當詣道場事 　　　　　　　　　　　　 八一五<br>　無量義經六大事 　　　　　　　　　　　　　　　　　　　 八一八<br>　　第一　無量義經德行品第一事 　　　　　　　　　　　　 八一八<br>　　第二　量字事 　　　　　　　　　　　　　　　　　　　 八一八<br>　　第三　義字事 　　　　　　　　　　　　　　　　　　　 八一八<br>　　第四　處一字事 　　　　　　　　　　　　　　　　　　 八一九<br>　　第五　無量義處事 　　　　　　　　　　　　　　　　　 八一九<br>　　第六　無量義處事 　　　　　　　　　　　　　　　　　 八一九<br>　普賢經五大事 　　　　　　　　　　　　　　　　　　　　 八二○<br>　　第一　普賢經事 　　　　　　　　　　　　　　　　　　 八二○<br>　　第二　不斷煩惱‧不離五欲事 　　　　　　　　　　　　 八二○<br>　　第三　六念事 　　　　　　　　　　 　　　　　　　　　八二○<br>　　第四　一切業障海‧皆從妄想生‧若欲懺悔者‧端坐思<br>　　　　　實相‧眾罪如霜露‧慧日能消除事 　　　　　　　 八二○<br>　　第五　正法治國‧不邪枉人民事 　　　　　　　　　　　 八二一<br>　別　傳<br>　　廿八品一品一文一大事 　　　　　　　　　　　　　　　 八二一<br>　　廿八品悉南無妙法蓮華經事 　　　　　　　　　　　　　 八三○<br>　　以上<br>"
		},
		{
			"_id": "425",
			"name": "御義口傳",
			"context":
				"御義口傳<br><br><br>南無妙法蓮華經<br>　　云：南無者，梵語也，此云歸命。有人法之分。人者歸命於釋尊，法者歸命於法華經。又云歸者，歸於門不變真如之理；命者，命於本門隨緣真如之智也。歸命者，南無妙法蓮華經是也。釋云：「隨緣不變、一念寂照」。又、歸者，我等之色法也；命者，我等之心法也。色心不二，云為一極。釋云：「使歸乎一極，故云佛乘矣」。<br>　　又云：南無妙法蓮華經之南無，是梵語；妙法蓮華經，是漢語。梵漢共時，云南無妙法蓮華經也。<br>　　又云：梵語之薩達磨、芬陀梨伽、蘇多覽，此云妙法蓮華經也。薩，妙也；達磨，法也；芬陀梨伽，蓮華也；蘇多覽，經也。九字是九尊之佛體，表示九界即佛界。妙者，法性也。法者，無明也。無明法性本為一體，是云妙法也。蓮華者，因果二法也，是又因果一體也。經者，一切眾生之言語音聲，是云經也。釋云：「聲為佛事，稱之為經」。三世常恆，云經也。法界是妙法，法界是蓮華，法界是經。蓮華者，八葉九尊之佛體也。須善思之。已上。傳云序品七大事　　　方便品八大事　　　　譬喻品九大事<br>　　信解品六大事 　藥草喻品五大事\t 　授記品四大事<br>　　化城喻品七大事　　　五百品三大事　　　　人記品二大事<br>　　法師品十六大事　　　寶塔品二十大事　　　提婆品八大事<br>　　勸持品十三大事　　　安樂行品五大事　　　涌出品一大事<br>　　壽量品二十七大事\t分別功德品三大事　　隨喜品二大事<br>　　法師功德品四大事　　不輕品三十大事\t 神力品八大事<br> 囑累品三大事\t　　藥王品六大事\t 妙音品三大事<br> 普門品五大事\t　　陀羅尼品六大事\t 嚴王品三大事<br> 普賢品六大事\t　　無量義經六大事\t 普賢經五大事<br>已上二百三十一條，此外有別傳，具記之訖"
		},
		{
			"_id": "426",
			"name": "御義口傳上",
			"context":
				"御義口傳上<br>御義口傳卷上　　　　<br>　　　　　　　序品七大事<br>第一　如是我聞事　　文句一云：「如是者，舉所聞之法體；我聞者，能持之人也」。記一云：「故始末一經，為所聞體」。御義口傳云：所聞之聞，名字即也。法體者，南無妙法蓮華經也。能持之能字，須思之。次、記一之「故始末一經」之釋，始者，序品也；末者，普賢品也。法體者，心也；法者，諸法也；云諸法之心也。諸法之心者，妙法蓮華經也。傳教云：「雖讚法華經，還死法華心」。死字，須留意深思焉。不信之人，非「如是我聞」之聞也。法華經行者，始可云是聞如是之體者也。以此，文句一云：「如是者，信順之辭。信則所聞之理會，順則師資之道成」。所詮，日蓮等類可云如是我聞者乎！<br>第二　阿若憍陳如事 疏一云：「憍陳如，姓也。此翻火器。婆羅門種。其先事火，從此命族。火有二義：照也，燒也。照則闇不生，燒則物不生，此以不生為姓」。<br>　　御義口傳云：火者，法性之智火也。火有二義者，一照是隨緣真如之智也；一燒是不變真如之理也。照燒二字，是本二門也。火之能作者，具照燒二德之南無妙法蓮華經也。今、日蓮等類，唱奉南無妙法蓮華經，是照明生死之闇，涅槃智火明現，開覺生死即涅槃，是云「照則闇不生」也。燒煩惱之薪，菩提之慧火現前，開覺煩惱即菩提，是云「燒則物不生」也。以此案之，陳如是顯我等法華經行者之煩惱即菩提、生死即涅槃者也。<br>第三　阿闍世王事　　文句一云：「阿闍世者，未生怨」，又云：「大經云：阿闍世者，未生怨」，又云：「大經云：阿闍名不生，世者名怨」。<br>　　御義口傳云：日本國一切眾生是阿闍世王也。既殺諸佛之父，害法華經之母也。無量義經云：「諸佛國王，是經夫人，和合共生，是菩薩子」。謗法之人，今處母胎內，為法華怨敵，豈非未生怨乎！其上，日本國當世之人，悉是三類強敵也。「世者名怨」之四字，須留心思之。日蓮等類，得脫此重罪；謗法人眾，若信法華經，歸奉釋尊，已前殺父殺母重罪，何有不可滅乎？但父母於法華經不信者，可殺害歟 殺害父母者，殺害父母謗法之心也　。其故，執愛權教之母，不明方便真實之父，見其可殺害也。是以，文句二云：「觀解者，貪愛母，無明父，害此故稱逆。逆即順也。行於非道，通達佛道」。觀解者，末法當今，題目即為觀解，子殺害父母為逆，然、殺法華經不信之父母則成順。於此釋解「逆即是順」。今、日蓮等類，是阿闍世王，其故，取南無妙法蓮華經之劍，害貪愛無明之父母，如教主釋尊感得佛身也。貪愛之母者，勸持品三類中，第一俗眾也。無明之父者，第二第三之僧也。<br>第四　佛所護念事　　文句三云：「佛所護念者，無量義處，是佛自所證得，是故如來之所護念。下文云：『佛自住大乘』也。雖欲開示，眾生根鈍，久默斯要，不務速說，故言護念」。記三云：「昔未說故，名之為護，約法約機，皆護念故......機仍未發，隱而不說，故云護念......以未說故護，未暢故念。言久默者，自昔至今，斯要等意，思之可知」。<br>　　御義口傳云：於此護念之體者，本二門首題之五字也。於此護念，有七種：一約時，二約機，三約人，四約本，五約色心，六約法體，七約信心也。今、日蓮等類，是弘護念之體者也。一約時者，佛於法華經，四十餘年間，時未至，故護念之。二約機者，「破法不信故，墜於三惡道」，故前四十餘年間，未說之也。三約人者，為對舍利弗說也。四約本者，以護為本，以念為。五約色心者，以護為色，以念為心。六約法體者，法體者，本有常住也。一切眾生，慈悲心是也。七約信心者，以信心為護念之本。所詮，日蓮等類，唱奉南無妙法蓮華經，即是開護念之體也。護者，佛見；念者，佛知。此知見二字是本兩門，佛知云妙，佛見云法。修行此知見之體云蓮華，因果之體也。因果之言語是經。加之，法華經行者，亦為三世諸佛所護念。普賢品云：「一者為諸佛護念」。護念者，妙法蓮華經。諸佛護念法華經行者，即是護念妙法蓮華經也。機法一同、護念一體也。記三釋云：「約法約機，皆護念故」者，此意也。又、文句三云：「佛所護念，決定前地動瑞也」。地動表六番破惑。受持妙法蓮華經者，六番破惑無疑。神力品云：「於我滅度後，應受持斯經，是人於佛道，決定無有疑」。「佛自住大乘」者此也。又一義，佛之護念眾生，護者、「唯我一人能為救護」，念者、「每自作是念」是也。至普賢品，說：「一者為諸佛護念」。日蓮自生年三十二，護念南無妙法蓮華經也。<br>第五　下至阿鼻地獄事<br>　　御義口傳云：十界皆成之文也。提婆成佛，於此文分明。寶塔品之次，說提婆成佛之事，是二箇諫曉之一也。提婆於此文時成佛，此「至」字，指白毫之光行往。白毫之光明，乃南無妙法蓮華經也。上至阿迦尼吒天、是空諦，下至阿鼻地獄、是假諦，白毫之光、是中道也。依之，十界同時成佛也。天王佛者，送予寶號而已。至論依正二報之成佛時，此品之「下至阿鼻地獄」之文，是說依報之成佛；提婆達多之天王如來，是說正報之成佛。依報正報，同是妙法之成佛。今、日蓮等類，訪聖靈時，讀誦法華經，唱奉南無妙法蓮華經，題目之光，照至無間，令即身成佛。回向文，事起於此。不信法華之人，雖墮在無間，以題目之光，孝子作法華行者可得為訪，豈有異於此義者乎！是以，「下至阿鼻地獄」之文，是佛放光，為使提婆成佛耳。日蓮推知如是。<br>第六　導師何故事　　疏云：「良以說法入定，能導於人，既稱導師」。<br>　　御義口傳云：此導師，釋尊是也。說法者，無量義經；入定者，入於無量義處三昧。所詮，導師有二：惡導師、善導師也。惡導師者，法然、弘法、慈覺、智證等也。善導師者，天台、傳教等是也。入末法，今、日蓮等類，乃善導師也。說法者，南無妙法蓮華經；入定者，入受持法華之決定心也。「能導於人」之能字，須留心思之。與涌出品之「唱導之師」同一事也。所詮，為導日本國一切眾生而說法之人是矣。<br>第七　天鼓自然鳴事　　疏云：「天鼓自然鳴，表無問自說也」。<br>　　御義口傳云：此文頌此土他土之瑞同而長出。無問自說者，表釋迦如來，無問自說妙法蓮華經。今、日蓮等類，是無問自說。喝喚念佛無間、禪天魔、真言亡國、律國賊，是無問自說也。三類強敵之來，亦是此故。天鼓者，南無妙法蓮華經。自然者，無障礙。鳴者，所唱音聲。一義云、一切眾生之語言音聲自在出之，是無問自說也。自說者，獄卒呵責罪人之聲、餓鬼飢饉之音聲等、一切眾生貪瞋癡三毒之念念等，是云自說也。此音聲之體者，南無妙法蓮華經也。本兩門妙法蓮華經之五字，是天鼓也。天者，第一義天也。自說者，自受用之說法也。記三云：「表無問自說者，方便品初，從三昧起，告舍利弗，廣歎略歎，此土他土，寄言絕言，若境若智，此乃一經之根本、五時之要津，此事不輕」。此釋，一經之根源、五時之要津者，南無妙法蓮華經是也。<br>　　　　　　　方便品八大事<br>第一　方便品事　　文句三云：「方者，秘也；便者，妙也。妙達於方，即是真秘。點內衣裏，無價之珠，與王頂上，唯有一珠，無二無別。指客作人是長者子，亦無二無別。如斯之言，是秘、是妙。如經『唯我知是相，十方佛亦然』、『止止不須說，我法妙難思』。故以秘釋方，以妙釋便，正是今品之意，故言方便品也」。記三云：「第三約秘妙釋者，以妙故即......以圓為即，三為不即，故更對不即，以釋於即」。<br>　　御義口傳云：此釋中，一珠者，衣裏珠也，即頂上珠。客作人、長者子，亦全無不同。所詮，謗法不信之人，是體外之權，法用能通之二種方便。爰以，非無二無別也。今、日蓮等類，唱奉南無妙法蓮華經，是秘妙方便，妙法體內，故題作妙法蓮華經，次云方便品。妙樂記三釋云，本疏之「即是真秘」之「即」，解釋為「以圓為即」。「即」是圓，則成法華經之別名。即者，凡夫即極、諸法實相之佛也；圓者，一念三千也。即與圓，言雖有異，同是妙之別名。一切眾生是實相之佛，妙也、不思議也。今、謗法之人，不知之，故云之秘。<br>　　又云：法界三千，云秘妙。秘者，嚴也，三千羅列也。此外更無不思議者矣。雖是大謗法人，終必受持妙法蓮華經，其事云妙法蓮華經方便品也。今入末法，正是日蓮等類之事也。使爾前之人法入於妙法蓮華經之體內，是云妙法蓮華經方便品也。此亦可<br>說是即身成佛、如是本末究竟等。又、方便者，十界之事也，亦是無明也。妙法<br>蓮華經是十界之頂上，亦是法性也，煩惱即菩提、生死即涅槃是也。「以圓為即」<br>者，一念三千也。妙與即是同物，一字之一念三千是云「圓」與「妙」也。圓者，<br>諸法實相也。圓者，釋云：「圓名圓融圓滿」。圓融是門，圓滿是本門也。又是<br>止觀之二法也。又是我等色心之二法也。一字之一念三千者，慧心流之秘藏也。<br>　　囗是一念，員是三千。一念三千者，云不思議之事也。此妙者，前三教之所未說，<br>　　故云秘也。故知，南無妙法蓮華經是一心之方便也。妙法蓮華經是九識，十界是<br>　　八識以下，須留心思之。方者即十方，十方即十界也；便者，云不思議之事也。<br>第二　諸佛智慧‧甚深無量‧其智慧門事　　文句三云：「先歎實，次歎權。實者，諸<br>佛智慧也。非三種化他權實，故言諸佛。顯自行之實，故言智慧。此智慧體，即<br>一心三智。甚深無量者，即稱歎之辭也。明佛實智，豎徹如理之底，故言甚深。<br>橫窮法界之邊，故言無量。無量甚深，豎高橫廣。譬如根深則條茂，源遠則流長。<br>實智既然，權智例爾。其智慧門，即是歎權智也。蓋是自行道前方便，有進趣之<br>力，故名為門。從門入到道中，道中稱實，道前謂權也。難解難入者，歎權之辭<br>也。不謀而了，無方大用。七種方便，不能測度。十住始解，十地為入。舉初與<br>後，中間難示難悟可知。而別舉聲聞緣覺所不能知者，執重故，別破之耳」。記三<br>云：「豎高橫廣者，於中法譬合，以此例後。今釋實既周窮橫豎，下釋權理應深極。<br>下當釋權，預述其相，故註。其智慧門者，其乃指前實果因智。若智慧即門，門<br>是權也；若智慧之門，智即果也。蓋是等者，此中須以十地為道前，妙覺為道中，證後為道後。故知文意，在因之位」。<br>　　御義口傳云：此本末之意分明也。中之豎高橫廣者，豎是本門，橫是門。根者，草木。草木向上，此門之意。源者，本門也。源是水，流水向下，此本門之意也。條茂者，門十四品也。流長者，本門十四品也。智慧者，一心三智也。門者，入此智慧處，能入之門也。三智之體者，南無妙法蓮華經也。門者，信心之事也。是以，第二卷云：「以信得入」。入與門之意同。今、日蓮等類，唱奉南無妙法蓮華經，是云智慧也。譬喻品云：「唯有一門」，於門有：有門、空門、亦有亦空門、非有非空門。有門是生，空門是死，亦有亦空門是生死一念，非有非空門是非生非死。有門是題目之文字也，空門是此五字具足萬法不滯一方之義，亦有亦空門是具足於五字之本，非有非空門是法華一部之義也。此內證是法華已前二乘之智慧所不及也。文句三云：「七種方便，不能測度」。今、日蓮等類，是得入此智慧者也。是以，偈頌云：「除諸菩薩眾、信力堅固者」，是說我等行者之事也。<br>第三　唯以一大事因緣事 文句四云：「一則一實相也。非五非三，非七非九，故言一也。其性廣博，博五三七九，故名為大。諸佛出世之儀式，故名為事。眾生有此機感佛，故名為因。佛承機而應，故名為緣。是為出世之本意」。<br>　　御義口傳云：一者，法華經也；大者，華嚴也；事者，中間三味也。法華已前雖亦有三諦，如碎珠，非寶。<br>　　又云：一者，妙也；大者，法也；事者，蓮也；因者，華也；緣者，經也。又云：我等之頭，妙也；喉，法也；胸，蓮也；腹，華也；足，經也。此五尺之身，妙法蓮華經五字也。此大事，釋迦如來四十餘年間隱密之，今經時始說出。為說此大事，佛乃出世。開佛知見我等一身之妙法五字時，便是即身成佛矣。開者，信心之異名也。以信心唱奉妙法，即得開佛知見矣。是故，信心開時，示南無妙法蓮華經，是云示佛知見。示時，悟得靈山淨土之住處，而悟即身成佛，是云悟佛知見。能悟之當體，「直至道場」，是云入佛知見，故要以信心之開佛知見為正意。入佛知見之入字，在門之意，是云歸入於實相之理內。本門之意，是入之於理即本覺。今、日蓮等類，得唱奉南無妙法蓮華經者，是入於寶塔也。<br>　　又云：開佛知見之佛者，九界所具之佛界也。知見者，妙法二字、止觀二字、寂照二德、生死二法、色心因果也。所詮，知見者，妙法也。以法華經之知見，開九界所具佛心之謂也。爰以思之，佛者，九界眾生也。顯此開覺，示由今身以至佛身有無持得妙法之處，是云示佛知見也。師弟感應而受持時，悟「如我等無異」，是云悟佛知見。悟則見得法界三千各各，悉是法華經之當體也。入此內證是云入佛知見。秘之！<br>　　又云：四佛知見者，八相也。開者，生相。入者，死相。中間示悟，六相也。下天、託胎等，示佛知見也。出家、降魔、成道、轉法輪等，悟佛知見也。權教之意，是遠離生死之教，故非四佛知見。今經之時，「生死二法，一心妙用；有無二道，本覺真德也」。如此開覺，是云四佛知見。三世諸佛以四佛知見，思為一大事而出現於世。對此開佛知見之法華經，法然云捨閉閣拋，弘法大師詈之為第三劣、戲論之法，非斷五佛道同之舌者耶？慈覺大師、智證等，得非是授惡子以劍，令斬其親之首者耶？<br>　　又云：一者，中諦；大者，空諦；事者，假諦。此圓融之三諦是何物哉？所謂南無妙法蓮華經是也。此五字是日蓮出世之本懷，名之為事。<br>　　日本國一切眾生中，成得日蓮之弟子檀那者，是「眾生有此機感佛，故名為因」之人。為彼等而弘法華經極理，非「承機而應，故名為緣」乎？因是下種，緣歸三五之宿緣。事之一念三千，是日蓮當身之大事。一者一念，大者三千，此三千之顯是事之因緣，事者眾生世間，因者五陰世間，緣者國土世間，國土世間之緣者，南閻浮提是應弘妙法蓮華經之本緣之國也。經云：「閻浮提內，廣令流布，使不斷絕」者是也。<br>第四　五濁事　　文句四云：「劫濁無別體，劫是長時，剎那是短時......眾生濁亦無別體，攬見慢果報......煩惱濁，指五鈍使為體。見濁，指五利使為體。命濁，指連持色心為體」。<br>　　御義口傳云：日蓮等類，離此五濁。「我此土安穩」，非劫濁。實相無作佛身，非眾生濁。煩惱即菩提、生死即涅槃之妙旨，非煩惱濁。五百塵點劫已來無始本有之身，非命濁。「正直捨方便、但說無上道」之行者，非見濁也。所詮，既是南無妙法蓮華經為境所起之五濁，故、日本國一切眾生是五濁之正意也。是以，文句四云：「相者，四濁增劇，聚在此時，瞋恚增劇刀兵起，貪欲增劇飢餓起，愚癡增劇疾疫起，三災起故，煩惱倍隆，諸見轉熾」。經云：「如來現在，猶多怨嫉，況滅度後」者此也。以不信法華經者為五濁障重。經云：「以五濁惡世，但樂著諸欲，如是等眾生，終不求佛道」。佛道者，法華經之別名也。天台云：「佛道者，別指今經」。<br>第五　比丘比丘尼‧有懷增上慢‧優婆塞我慢‧優婆夷不信事　　文句四云：「上慢、我慢、不信，四眾通有，但出家二眾多修道得禪，謬謂聖果，偏起上慢。在俗矜高，多起我慢。女人智淺，多生邪僻。不自見其過者，三失覆心，藏疵揚德，不能自省，是無叱人也。若自見過，是有羞僧也」。記四云：「藏疵等者，釋三失也。藏疵揚德，釋上慢。不能自省，釋我慢。無叱人者，釋不信。若自見過，無此三失。雖未證果，且名有羞」。<br>　　御義口傳云：此本 文句末 文句記釋意，釋五千上慢，委細可見原文。比丘、比丘尼二人，出家者也，共名增上慢，以藏疵揚德為本。優婆塞、男，以我慢為本。優婆夷、女人，以無叱為本。此四眾，今、日本國盛有之，經雖稱「其數有五千」，日本國四十九億九萬四千八百廿八人見其悉是矣。在世五千人從佛座起，今、末法，日本國一切眾生悉從日蓮之座起。比丘、比丘尼增上慢者，非道隆、良觀等耶？又、非鎌倉中之比丘尼等耶？優婆塞者最明寺，優婆夷非上下女人乎？是全不自知過者矣。今誹謗日蓮等類，以惡名加我者，得非「不自見其過」者耶？大謗法之罪人也！無疑是從法華座起者也。然而，值日蓮之事，是即「禮佛而退」之義。此「禮佛而退」是輕賤之義，絕非信解之禮退。此等之眾是「於戒有缺漏」者。文句四云：「於戒有缺漏者，律儀有失名缺，定共道共，有失名漏」。此五千上慢者，我等所具之五住煩惱也。今值遇法華經時，開覺慢即法界，禮佛而退者，可云是「佛威德故去」者也。佛者，我等所具之佛界也。威德者，南無妙法蓮華經也。故去者，「而去不去」之意，可思作為普賢品之「作禮而去」也。<br>　　又云：五千退座之事，以法華之意，是不退座也。其故，此是諸法實相略開三顯一之開悟也。是以，見得此時，我慢、增上慢，開覺慢即法界，本有之慢機也。「其數有五千」者，是我等五住之煩惱也。若又云，無五住煩惱，則失法華之意。我等有此五住煩惱，而云本有常住時，說「其數有五千」也。不拘斷惑，見其即是本有之妙法五住，是云「不自見其過」也。　　<br>至於「於戒有缺漏」者，非指小乘權教之對治眾病之戒法，是名持戒之妙法也，故、缺漏當體，即是名持戒之體也。而缺漏以為是原來本有，故說：「護惜其瑕疵」。元是一乘之妙戒，一塵含法界、一念遍十方，故云「是小智已出」。糟糠者，塵塵法法、本覺之三身也。故雖福德僅微之當體，亦是本覺無作之覺體也。「不堪受是法」者，聞略開之諸法實相之法體，即得開悟。其後，身子尊者為鈍根而請分別解說，其廣開三之法門，說是「不堪受是法」也。歸見法華之實義，妙法之法體，忘其能受所受，是不思議之妙法也。悟本法之重而見故，云「此眾無枝葉」也。如斯內證是純一實相，實相之外更無別法，故「唯有諸貞實」也。所詮，貞實者，開悟色心是妙法之事也。今、日蓮等類，唱奉南無妙法蓮華經之處，云「唯有諸貞實」也。諸者，諸法實相之佛也。諸是十界，貞實是云以十界之色心為妙法，限於今經，故云唯。五千上慢外，全無法華經。五千慢人者，我等之五大也。五大即妙法蓮華經也。五千上慢是元品之無明，故「禮佛而退」也。此是由九識、八識、六識遞降，流轉門之談道也。「佛威德故去」者，還滅門也。而威德者，南無妙法蓮華經也，本迷本悟之全體也。善望思之！第六　如我等無異‧如我昔所願事　　疏云：「舉因勸信」。<br>　　御義口傳云：我者釋尊，我實成佛久遠之佛也。此本門釋尊正是我等眾生。如我之「我」，是「十如是」之末之七如是也。九界眾生，是始之三如是。我等眾生是親，佛是子，父子一體而本末究竟等也。此之我等，於壽量品說是無作三身。今、日蓮等類，唱南無妙法蓮華經者是也。爰以思之，釋尊總別之二願者，是為我等眾生所立之願也。是故，唱奉南無妙法蓮華經，我使日本國一切眾生成佛之願，即「如我昔所願」，終引導與己身和合，可意為「今者已滿足」也。此「今者已滿足」之已字，指何處而說者耶？所釋之意，是指諸法實相之文而言之者也。然而，當家之立義，謂是指南無妙法蓮華經而說「今者已滿足」者也。是以，「如我等無異」之文至為重要也。「如我昔所願」是本因妙；「如我等無異」是本果妙。妙覺釋尊是我等之血肉，因果之功德莫非骨髓乎？釋云：「舉因勸信」，舉因即本果。今、日蓮所唱南無妙法蓮華經，是使末法一萬年之眾生，悉皆成佛者也，豈非「今者已滿足」耶？已者，指建長五年四月二十八日，初唱出題目之處而言之者，須留意焉。以妙法之大良藥，救治一切眾生無明之大病之事，無可疑也。意得此時，斯滿足矣。滿足者，云成佛也。釋云：「圓名圓融圓滿，頓名頓極頓足」。須會此意！<br>第七　於諸菩薩中‧正直捨方便事　　文句四云：「於諸菩薩中，下三句，正顯實也。五乘是曲而非直，通別偏傍而非正，今皆捨彼偏曲，但說正直一道也」。<br>　　御義口傳云：此菩薩者，居九界第九之菩薩也。又、一切眾生云是菩薩，今、日蓮等類也。又、諸天善神等止，亦是菩薩。正直者，煩惱即菩提、生死即涅槃也。又、一道者，南無妙法蓮華經也。今末法弘正直之一道者，非日蓮等之類乎？<br>第八　當來世惡人‧聞佛說一乘‧迷惑不信受‧破法墮惡道事　　<br>御義口傳云：當來世者，末法也。惡人者，法然、弘法、慈覺、智證等也。佛者，日蓮等類也。一乘者，妙法蓮華經也。不信之故，必墮三惡道也。<br>　　　　　　　譬喻品九大事<br>第一　譬喻品事　　文句五云：「譬者，比況也。喻者，曉訓也......大悲不已，巧智無邊，更動樹訓風，舉扇喻月」。<br>　　御義口傳云：大悲者，如母思子之慈悲。今、日蓮等之慈悲也。章安云：「為彼除惡，即是彼親」是矣。巧智者，南無妙法蓮華經也，諸宗無得道之立義，「巧於難問答」之意。更者，次於在世，滅後之意。動樹者，煩惱也。訓風者，即菩提。舉扇者，生死也。喻月者，即涅槃。今、日蓮等類，唱奉南無妙法蓮華經時，乘大白牛車「直至道場」也。記五云：「樹扇風月，唯圓教理」，又云：「法說實相，何隱何顯？如長風靡息，空月常懸」，此釋須會之！隱者，死也。顯者，生也。長風者，我等之息。空月者，心月也。法華生死者，三世常恆，無有隱顯。我等之息風者，所發之言語也。此是南無妙法蓮華經也。一心法界之覺月，常住懸照，指此而釋唯圓教理。圓者，法界。教者，三千羅列。理者，實相一理也。第二　即起合掌事　　文句五云：「敘外儀者，即起合掌，名身領解。昔權實為二，如掌不合。今解權即實，如二掌合。向佛者，昔權非佛因，實非佛果。今解權即實，成大圓因，因必趣果，故言合掌向佛」。<br>　　御義口傳云：合掌者，法華經之異名也。向佛者，云值遇法華經也。合掌是色法，向佛是心法。開悟色心二法即為妙法，而說「歡喜踊躍」。合掌又有二意，合是妙，掌是法。<br>　　又云：合是妙法蓮華經，掌是二十八品。<br>　　又云：合者佛界，掌是九界。九界是權，佛界是實。妙樂大師云：「九界為權，佛界為實」，十界悉納於合掌二字。森羅三千諸法，無非合掌也。總之，三種法華之合掌有之，今之妙法蓮華經三種法華未分。雖然，首應以顯說法華為正意。依此，傳教大師有云：「於一佛乘者，根本法華之教也......妙法之外，更無一句餘經」。向佛者，一一文文皆金色佛體也，如是向奉之謂也。合掌二字，盡法界也。地獄、餓鬼各各之當體，其外三千諸法，悉皆合掌向佛也。是以，法界悉是舍利弗也。舍利弗者，法華經也。舍是空諦，利是假諦，弗是中道，乃圓融三諦之妙法也。舍利弗是梵語，此云身子。身子者，十界之色心，身是十界之色法，子是十界之心法。今、日蓮等類，唱奉南無妙法蓮華經者，悉是舍利弗也。舍利弗即釋迦如來，釋迦如來即法華經，法華經即我等色心之二法也。因之，此品時，身子「聞此法音」而領解。聞者，名字即。法音者，諸法之音。諸法之音者，妙法也。是以，文句釋云：「長風靡息」。長風者，法界之音聲。此音聲，信解品云：「以佛道聲，令一切聞」。一切者，法界眾生。此音聲者，南無妙法蓮華經也。<br>第三　身意泰然‧快得安穩事　　文句五云：「從佛，是結身喜也。聞法，結口喜也。斷諸疑悔，是結意喜」。<br>　　御義口傳云：身意泰然者，煩惱即菩提、生死即涅槃也。身者，生死即涅槃也。意者，煩惱即菩提也。從佛者，從日蓮類等也。口喜者，南無妙法蓮華經。意喜者，無無明之惑障故。爰以思之，此文是一心三觀、一念三千、我等之即身成佛也。方便之教，非泰然、非安穩。「行於險逕，多留難故」之教也。<br>第四　得佛法分事<br>　　御義口傳云：佛法之分者，云初住一分之中道。云門初住、本門二住已上者，起自此「分」字。所詮，此「分」之一字，是一念三千之法門也。其故，地獄是於地獄之分，證佛果，乃至三千諸法，於各各當體之分，證得佛果。真實我等之即身成佛也。今、日蓮等類，於唱南無妙法蓮華經之分，證得佛果。分者，權教是無得道，法華經是成佛，此分別須留意焉。<br>　　又云：分者，本門壽量品之意，則各各本分之分也。總之，云門初住分證者，乃教相也。真實是於初住分證處，一經究極。<br>第五　而自回轉事　　記五云：「或如大論。經云而自回轉者，表聞身子得記，法性自然而轉，因果依正，自他悉轉」。<br>　　御義口傳云：為草木成佛之證文，出「而自回轉」之文，是極說一念三千之依正體一之成佛。草木成佛之證人者，指日蓮等類、唱奉南無妙法蓮華經也。回轉者，題目五字。自者，我等行者也。記五之釋，須善會之。<br>第六　一時俱作事<br>　　御義口傳云：一時者，末法之一時也。俱作者，南無妙法蓮華經也。俱者，「畢竟住一乘」也。今、日蓮等類之所作，乃題目五字，不雜餘行。<br>　　又云：十界語言，俱作一遍題目，此豈非感應耶？<br>第七　以譬喻得解事　　止觀五云：「智者因譬，斯意有徵」。<br>　　御義口傳云：以此文傳鏡像圓融之三諦也。總之，鏡像譬者，自浮自影之鏡也，此鏡者一心之鏡也。總之，於鏡有多重相傳。所詮，鏡之能德，是照現萬像為本。妙法蓮華經之五字，照現萬像，不遺一法。<br>　　又云：鏡有五。妙鏡，照法界之不思議；法鏡，照見法界之體；蓮鏡，見法界之果；華鏡，見法界之因；經鏡，顯萬法之言語。<br>　　又云：妙鏡照華嚴，法鏡照阿含，蓮鏡照方等，華鏡照般若，經鏡照法華，順逆次第，須能會之。我等眾生之五體五輪，顯出妙法蓮華經故，是以寶塔品為鏡也。信謗儼然，善須思之！自浮自影之鏡者，南無妙法蓮華經是也。<br>第八　唯有一門事　　文句五云：「唯有一門者，譬上種種法門，宣示於佛道......門又二：宅門、車門。宅者，生死也。門者，出要路也。此方便教之詮也。車者，大乘法也。門者，圓教之詮也」。<br>　　御義口傳云：一門者，法華經之信心也。車者，法華經也。牛者，南無妙法蓮華經也。宅者，煩惱也。生死生死，轉行於自身法性之大地也。第九　今此三界等事　　文句五云：「次今此三界下，第二、一行半，頌上所見『諸眾生為生老病死之所燒煮』，合第二所見，火譬。唯我一人下，第三半偈，頌上『佛見此已，便作是念』，合驚入火宅也」。　　<br>　　御義口傳云：此是一念三千之文也。一念三千法門，於門明生陰二千之世間，於本門明國土世間。<br>　　又云：「今此三界」之文，是國土世間。「其中眾生」之文，五陰世間也。「而今此處，多諸患難，唯我一人」之文，眾生世間也。<br>　　又云：「今此三界」，法身如來也。「其中眾生，悉是吾子」，報身如來也。「而今此處」等，應身如來也。<br>　　　　　　　信解品六大事<br>第一　信解品事　　記六云：「正法華名信樂品，其義雖通，樂不及解，今明領解，何以云樂」？<br>　　御義口傳云：法華一部二十八品之題號中，信解之題號，唯此品有之。一念三千，起於信之一字。三世諸佛之成道，亦是起於信之一字也。此信字是斬斷元品無明之利劍，其故，信是「無疑曰信」，斷破疑惑之利劍；解者，智慧之異名。信如<br>價，解如寶。得價購三世諸佛之智慧者，唯信之一字。智慧者，南無妙法蓮華經也。信為智慧之因，名字即也。信外無解，解外無信。以信之一字，定妙覺之種子。今、日蓮等類，信受領納南無妙法蓮華經之故，得「無上寶聚，不求自得」之大寶珠。信是智慧之種也，不信是墮獄之因。<br>　　又云：信是不變真如之理。其故，信是體達「知一切法皆是佛法」，信實相之一理也。解是隨緣真如，云自受用智。文句九云：「無疑曰信，明了曰解」，文句六云：「中根之人，聞說譬喻，初破疑惑，入大乘見道，故名為信。進入大乘修道，故名為解」。記六云：「以大望之，乃分兩字，以屬二道。破疑故信，進入名解，信通二道，解唯在修，故云修道名解」。<br>第二　捨父逃逝事　　文句六云：「捨父逃逝者，退大為捨，無明自覆曰逃，趣向生死為逝」。<br>　　御義口傳云：於父有三，法華經、釋尊、日蓮是也。法華經是一切眾生之父，背此父，故為流轉之凡夫。釋尊是一切眾生之父，背此佛，故輪迴諸道。今、日蓮是日本國一切眾生之父。章安大師云：「為彼除惡，即是彼親」。退大之大，南無妙法蓮華經也。無明者，疑惑謗法也。自覆者，法然、弘法、慈覺、智證、道隆、良觀等惡比丘，恣意謗法之失而自覆者也。<br>第三　加復窮困事　　文句六云：「不得出要之術，又為窮；八苦火燒，故為困」。<br>　　御義口傳云：出要者，南無妙法蓮華經也。術者，信心也。今、日蓮等類，已離窮困者，因奉持法華經故也。<br>　　又云：值遇妙法時，八苦煩惱之火，開覺為自受用報身之智火也。第四　心懷悔恨事　　文句六云：「悔約父，恨約子」。記六云：「父悔恨，子悔恨」。<br>　　御義口傳云：日本國一切眾生如子，日蓮如父。因不信法華之失，墮無間大城，反恨日蓮。又、日蓮應是不惜音聲，大呼不可捨棄法華經者也；於靈山，或有悔之矣！文句六云：「心懷悔恨，悔昔不勤教詔，致令無訓逃逝。恨子不惟恩義，c我親他」。<br>第五　無上寶聚‧不求自得事<br>　　御義口傳云：無上有重重子細，對外道之法，三藏教是無上，外道法有上。又、三藏教有上，通教無上。通教有上，別教無上。別教有上，圓教無上。又、爾前圓教有上，法華圓無上。又、門圓有上，本門圓無上。又、門十三品有上，方便品無上。又、本門十三品有上，一品二半無上。又、天台大師所弘止觀無上，玄文二部有上。今、日蓮等類之心，無上者，南無妙法蓮華經，無上中之極無上也。指此妙法，說「無上寶聚」也。寶聚者，三世諸佛萬行萬善、諸波羅蜜之寶所聚之南無妙法蓮華經也。此「無上寶聚」，不以辛勞，不以行功，唯以一言受取之信心也，「不求自得」者此也。自字是十界，十界各各得之，諸法實相是也。是故，此文之意，妙覺釋尊是我等眾生之血肉，善須思之！<br>第六　世尊大恩事<br>　　御義口傳云：世尊者，釋尊；大恩者，南無妙法蓮華經。思報釋尊大恩，須受持法華經，此即是報奉釋尊之恩。大恩云題目者，以下釋說「以希有事」，希有之事者，題目也。此大恩之妙法蓮華經，四十餘年間秘之，最後八年始開大恩。文句一云：「法王啟運」。運者，大恩之妙法蓮華經也。今、日蓮等類，唱奉南無妙法蓮華經，欲助日本國一切眾生，豈非世尊之大恩耶？章安大師舉十種恩：第一慈悲逗物恩，第二最初下種恩，第三中間隨逐恩，第四隱德示拙恩，第五鹿苑施小恩，第六恥小慕大恩，第七領地家業恩，第八父子決定恩，第九快得安穩恩，第十還用利多恩。此十恩，即衣座室三軌也。記六云：「宿萌稍剖，尚未敷榮，長遠之恩，由何可報」？又云：「注家但云：『物不答施於天地，子不謝生於父母，以感報斯亡』」。輔正記六云：「物不答施於天地者，謂物雖由天地生，而不云報天地之澤，子亦如此」。記六云：「況復只緣令我報亡，斯恩叵報」。輔正記云：「只緣令我報亡者，意云，只緣如來令聲聞等得於亡報之理。理謂一大涅槃」。<br>　　御義口傳云：如此重重之所釋雖有之，所詮，南無妙法蓮華經之下種也。下種之故，如影隨形。今、日蓮如此也。妙法蓮華經授與日本國一切眾生等，豈非釋尊之十恩乎？十恩即衣座室三軌者，第一、第二、第三是「大慈為室」之恩，第四、第五、第六、第七是「柔和忍辱衣」之恩，第八、第九、第十是「諸法空為座」之恩也。第六恥小慕大恩，記六云：「故於頓後，便垂小化，彈斥淘汰，鎚砧鍛鍊」。<br>　　　　　　　藥草喻品五大事<br>第一　藥草喻品事　　記七云：「無始性德如地，發大乘心如種，發二乘心如草木芽莖。今入初住，如同成佛乘芽莖等」。御義口傳云：信法華之心是種，入諸法實相之內證，則成佛果。藥者，九界眾生之心法。其故，權教之心為毒草，值法華，則三毒煩惱之心地，開覺為三身果滿之種，云為藥也。今、日蓮等類，煩惱之草受妙法之藥。煩惱即菩提、生死即涅槃，使覺悟及此，是云喻也。釋云：「喻者，曉訓也」。藥草喻者，我等行者也。<br>第二　此品述成段事<br>　　御義口傳云：述者，迦葉也；成者，釋尊也。述成二字，迦葉、釋尊一致之義也。所詮，述是所化之領解，成是佛之印加也。今、日蓮等類，領受南無妙法蓮華經是為「述」，日蓮之讚歎是為「成」，極說「我等即身成佛」之品也。述成一致符契，述成不二之即身成佛也。此述成是法界三千皆成佛道之述成也。<br>第三　雖一地所生‧一雨所潤等事<br>　　御義口傳云：隨緣不變所起之文也。妙樂大師云：「隨緣不變之說，出自大教。木石無心之語，生乎小宗」。此大教，非一經之總體，而是指「雖一地所生，一雨所潤，而諸草木，各有差別」之十七字也。「一地所生，一雨所潤」是無差別之譬；「而諸草木，各有差別」是有差別之譬。無差別譬，故妙；有差別譬，故法。<br>　　今、日蓮等類，唱奉南無妙法蓮華經，無有差別矣。二十八品是有差別，妙法五字無差別。一地者，門之大地；一雨者，本門之義天。一地者，從因至果；一雨者，從果向因，至末法當弘通從果向因之一雨。一雨者，題目不雜餘行。序品時，說「雨大法雨」；此品時，說「一雨所潤」。「一雨所潤」是將序品之「雨大法雨」，佛重說之者。一地者，五字中之「經」之一字。一雨者，五字中之「妙」之一字也。法蓮華三字是三千萬法，中之草木，三乘、五乘、七方便、九法界也。<br>第四　破有法王‧出現世間事<br>　　御義口傳云：有者，謗法者也；破者，折伏也；法王者，法華經行者；世間者，日本國也。<br>　　又云：破是空，有是假，法王是中道。故傳此文乃釋迦如來之種子，總之三世諸佛之出世，依此文也。有者，三界二十五有；破者，破有執也；法王者，十界眾生之心法也。王云心法，開諸法實相，是云「破有法王」也。今、日蓮等類，唱奉南無妙法蓮華經，是云斷謗法之有執，成得釋迦法王也。以「破有」二字云釋迦如來之種子也。<br>　　又云：有者，我等煩惱生死也。捨此煩惱生死，云別有菩提涅槃者，是權教權門之心。今經之心，儘置此煩惱生死，開為菩提涅槃，是云破也。有者，煩惱；破者，南無妙法蓮華經。有是所破，破是能破，能破所破，俱實相之一理。序品時，說「盡諸有結」；此品說「破有法王」；譬喻品時，宣示「皆是我有」。<br>第五　我觀一切‧普皆平等‧無有彼此‧愛憎之心‧我無貪著‧亦無限礙事<br>　　御義口傳云：此六句文是五識也。「我觀一切，普皆平等」者，九識也。「無有彼此」者，八識也。「愛憎之心」者，七識也。「我無貪著」者，六識也。「亦無限礙」者，五識也，我等眾生觀法之大體也。今、日蓮等類，唱奉南無妙法蓮華經者，豈非「我觀一切，普皆平等」之九識修行耶？若爾，非無有彼此愛憎之心乎？非我無貪著乎？非亦無限礙乎？<br>　　　　　　授記品四大事<br>第一　授記事　　文句七云：「授是與義」。<br>　　御義口傳云：記者，南無妙法蓮華經也；授者，日本國一切眾生也。不信者不授之，亦不受也。今、日蓮等類，是受南無妙法蓮華經之記者也。<br>　　又云：授記者，法界之授記也。地獄之授記既是惡因，惡業之授記是授於罪人，其餘準此可知。既有生之記必有死，既有死之記又必有生，三世常恆之授記也。所詮，中根之四大聲聞者，我等生老病死之四相也。迦葉是生相，迦旃延是老相，目連是病相，須菩提是死相。<br>來至法華將此生老病死之四相，顯作四大聲聞，是即八相作佛也。為諸法實相之德行所授記也。是妙法之授記，故為法界之授記。是蓮華之授記，故法界清淨。是經之授記，故眾生語言音聲是三世常恆之授記也。唯納一言而授記之南無妙法蓮華經也。<br>第二　迦葉光明事<br>　　御義口傳云：光明者，一切眾生之相好也。光者，地獄之「燈燃猛火」，<br>此即本覺自受用之智火也。乃至佛果同之。今、日蓮等類，於謗法之闇冥中，指出南無妙法蓮華經之光明，此即迦葉之光明如來也。迦葉以頭陀為本，頭陀此云抖擻。今入末法，抖擻餘行，專修南無妙法蓮華經，是「此經難持」、「行頭陀者」也。第三　捨是身已事<br>　　御義口傳云：由此文段，起捨不捨之事。是轉捨而非永捨，轉捨是本門，永捨是門。捨此身有背於「煩惱即菩提、生死即涅槃」之旨。所詮，日蓮等類，唱奉南無妙法蓮華經，為「捨是身已」也，不惜身命之故。<br>　　又云：「捨」訓作「施」，讀施此身時，是於法界布施五大，非捨之義。捨是身而成佛云者，是權門之意，捨棄如斯執情，說「捨是身已」也。此文是一念三千之法門，「捨是身已」者，是還歸本理、一念三千之意也。妙樂大師釋云：「當知身土，一念三千。故成道時，稱此本理；一身一念，遍於法界」者，是此意也。<br>第四　宿世因緣‧吾今當說事<br>　　御義口傳云：宿世因緣者，三千塵點之往事也，云為下根說宿世因緣也。因緣者，因是種，緣是歸於昔之義，訓基。基於大通結緣下種之事，云因緣也。今、日蓮等類，唱奉南無妙法蓮華經，是基於過去之因。於此，妙樂大師云：「故知末代一時得聞，聞已生信，事須宿種」。宿者，大通之往時。種者，下種之南無妙法蓮華經。基於此下種，云因緣也。本門之意，須基於五百塵點之下種，緣於真實妙法之因而成佛也。<br>　　　　　　　化城喻品七大事<br>第一　化城事御義口傳云：化者，色法也。城者，心法也。此色心二法，說為無常者是權教之心。法華經之意，無常說是常住，化城即寶處也。所詮，今、日蓮等類，唱奉南無妙法蓮華經者，開色心為妙法，是云化城即寶處也。十界皆化城，十界各各為寶處。化城為九界，寶處是佛界。去化城至寶處，云有五百由旬。此五百由旬者，見思塵沙無明也。將此煩惱之五百由旬開為妙法五字，是云化城即寶處也。化城即寶處者，即之一字是南無妙法蓮華經也。念念之化城，是即念念之寶處也。說我等色心二法為無常，是權教；說常住是法華經。滅執無常之執情，云即滅化城。化城是皮肉，寶處是骨髓。色心二法開覺為妙法，是云化城即寶處之實體。實體者，「無常常住、俱時相即、隨緣不變、一念寂照」也。一念者，南無妙法蓮華經，「無疑曰信」之一念也。即之一字，須留心思之！<br>第二　大通智勝佛事<br>　　御義口傳云：大通是心王，智勝是心數。大通是門，智勝是本門。大通智勝是我等之一身。今、日蓮等類，唱奉南無妙法蓮華經者，是大通也，唱題目是智勝。法華經行者之智，勝於權宗之大智百千萬倍，須知是云智勝。大是色法，通是心法，我等之生死云大通也。於此生死之身心所起之念，是云智勝。爰以思之，唱奉南無妙法蓮華經之行者，是大通智勝佛也。十六王子者，我等之心數也。<br>第三　諸母涕泣事<br>　　御義口傳云：諸母者，諸是云十六人之母。於實義，母者，元品之無明也。由此無明所起惑障，云是諸母。流轉之時，隨無明之母出；還滅之時，殺無明之母。無明之母者，念佛、禪、真言等之諸人。「而隨送之」者，指謗人。雖然，其終、法華經之廣宣流布張顯，天下一同成為法華經行者，「隨至道場，咸欲親近」矣。<br>第四　其祖轉輪聖王事<br>　　御義口傳云：本地身佛者，出於此文。祖者，法界之異名；此是以方便品之相性體之三如是，云為祖也。此三如是外，別無轉輪聖王。轉輪是生住異滅，聖王是心法。此三如是，乃三世諸佛之父母。今、日蓮等類，唱奉南無妙法蓮華經者，是三世諸佛之父母，是其祖轉輪聖王也。金銀銅鐵者，金是生，銀是白骨、死也，銅是老相，鐵是病也。此即開示悟入之四佛知見。三世常恆，生死輪迴不已，是云轉輪聖王。此轉輪聖王出現時之輪寶者，即是我等所發之言語音聲也。此音聲之輪寶者，南無妙法蓮華經也。此云平等大慧。<br>第五　十六王子事<br>　　御義口傳云：十者，十界；六者，六根；王者，心王；子者，心數。此即實相一理之大通之子也。今、日蓮等類，唱奉南無妙法蓮華經者，是十六王子。八方作佛者，我等八苦，開為煩惱即菩提也。<br>第六　即滅化城事<br>　　御義口傳云：我等必滅之當體是化城，見此滅為滅，則是化城；知見是不滅之滅，是云寶處。此是壽量品所說「而實不滅度」也。滅此言滅之見，云滅也，三權即一實之法門，可於此思之。或、即滅化城者，是滅彼謗法寺塔之意。今、日蓮等類，唱奉南無妙法蓮華經者，是化城即寶處，我等居住之「山谷曠野」皆是「皆常寂光」之寶處也。<br>第七　皆共至寶處事<br>　　御義口傳云：皆者，十界；共者，如我等無異也；至者，極果之住處；寶處者，靈山也。日蓮等類，唱奉南無妙法蓮華經者，是一同「皆共至寶處」者也。共之一字，與日蓮共時，必可至寶處，若不共，必墮阿鼻大城矣。<br>　　　　　　　五百弟子品三大事<br>第一　衣裏事<br>　　御義口傳云：此品說無價寶珠繫衣裏事。所詮，日蓮等類，唱奉南無妙法蓮華經者，是信受一乘妙法之智寶，以信心云繫於衣裏也。<br>第二　醉酒而臥事<br>　　御義口傳云：酒者，無明；無明是謗法。臥者，生於謗法之家之事。三千塵點當初，吞惡緣之酒，醉轉於五道六道，今臥於謗法之家。醉者不信，覺者信。今、日蓮等類，唱奉南無妙法蓮華經時，無明之酒醒。<br>　　又云：酒有多重，權教是酒，法華經是醒。本相對時，門是酒，始覺之故；本門是醒，本覺之故也。又、本二門是酒，南無妙法蓮華經是醒。酒與醒不相離。酒是無明，醒是法性。法是酒，妙是醒。一唱妙法，無明法性體一。止觀之一云：「無明塵勞，即是菩提」。<br>第三　身心遍歡喜事<br>　　御義口傳云：身者，生死即涅槃；心者，煩惱即菩提；遍者，十界同時；歡喜者，法界同時之歡喜也。此歡喜之內，納有三世諸佛之歡喜。今、日蓮等類，唱奉南無妙法蓮華經，云「我即歡喜」，是釋尊歡喜也。歡喜者善惡共之，十界同時也。須深思焉！<br>　　　　　　　人記品二大事<br>第一　學無學事<br>　　御義口傳云：學者，無智；無學者，有智。今、日蓮等類，唱奉南無妙法蓮華經，豈非是以「如我等無異」之記，授予學無學之人者耶？色法是無學，心法是學。又、心法是無學，色法是學。學無學之人者，日本國一切眾生也。智者愚者一概與說南無妙法蓮華經之記，「而強毒之」。<br>第二　山海慧自在通王佛事<br>　　御義口傳云：山者，煩惱即菩提；海者，生死即涅槃；慧者，我等所發之言語；自在者，無障礙也；通王者，十界互具、百界千如、一念三千也。<br>　　又云：山者，門之意；海者，本門之意；慧者，妙法五字也。今、日蓮等類，唱奉南無妙法蓮華經者，山海慧自在通王佛也。全非在外，我等行者之外，無有阿難。阿難者，歡喜也、一念三千之開覺也。<br>　　　　　　法師品十六大事<br>第一　法師事<br>　　御義口傳云：法者，諸法；師者，諸法直成師也。森羅三千之諸法直接成師，作弟子也。今、日蓮等類，唱奉南無妙法蓮華經者，是法師中之大法師也。顯諸法實相之開覺，地獄之燈燃猛火，乃至迄至佛果，悉皆具足之一念三千之法師也。<br>　　又云：法者，題目；師者，日蓮等類也。<br>第二　成就大願‧愍眾生故‧生於惡世‧廣演此經事<br>　　御義口傳云：大願者，法華弘通也。愍眾生故者，日本國一切眾生也。生於惡世之人者，日蓮等類也。廣者，南閻浮提也。此經者，題目也。今、日蓮等類，唱奉南無妙法蓮華經者也。<br>第三　如來所遣‧行如來事事<br>　　御義口傳云：法華行者是如來使者。如來是釋迦，如來事是南無妙法蓮華經，如來者十界三千眾生也。今、日蓮等類，唱奉南無妙法蓮華經是真實之使者也。<br>第四　與如來共宿事<br>　　御義口傳云：法華行者，男女同是如來也。煩惱即菩提、生死即涅槃也。今、日蓮等類，唱奉南無妙法蓮華經者，是「與如來共宿」者也。傅大士釋云：「朝朝佛共起，夕夕佛共臥。時時成道，時時顯本」。<br>第五　是法華經藏‧深固幽遠‧無人能到事<br>　　御義口傳云：是法華經藏者，題目也；深固者，本門也；幽遠者，門也；無人能到者，謗法也。今、日蓮等類，唱奉南無妙法蓮華經者，非彼無人能到者也。<br>第六　聞法信受‧隨順不逆事<br>　　御義口傳云：聞者，名字即也；法者，題目也；信受者，受持也；隨順不逆者，隨順本二門也。今、日蓮等類，唱奉南無妙法蓮華經者之事也。<br>　　御義口傳云：衣座室者，法報應之三身也，空假中之三諦、身口意之三業也。今、日蓮等類，唱奉南無妙法蓮華經者，是於一念成就此三軌者。衣者，柔和忍辱之衣，當著忍辱鎧者此也。座者，不惜身命之修行，是居於空座也。室者，住慈悲而弘之故，如母之思子然也。豈非一念而三軌具足者乎？<br>第八　欲捨諸懈怠‧應當聽此經事<br>　　御義口傳云：諸懈怠者，四十餘年方便之經教也，悉皆懈怠之經也。此經者，題目。今、日蓮等類，唱奉南無妙法蓮華經，是即精進也，「應當聽此經」是也。可云應于日蓮聽聞此經也。<br>第九　不聞法華經‧去佛智甚遠事<br>　　御義口傳云：不聞者，謗法也，當遠離成佛之智。今、日蓮等類，唱奉南無妙法蓮華經者，是佛智開悟者，成佛已近故。<br>第十　若說此經時‧有人惡口罵‧加刀杖瓦石‧念佛故應忍事<br>　　御義口傳云：此經者，題目也。惡口者，口業也。加刀杖者，身業也。此身口二業，起自意業。今、日蓮等類，唱奉南無妙法蓮華經者，念佛敕故云應忍。<br>第十一　及清信士女‧供養於法師事<br>　　御義口傳云：士女者，男女也。法師者，日蓮等類也。清信者，信法華經者也。今、日蓮等類，唱奉南無妙法蓮華經者是也。此諸天善神等，顯作男女供養法華經行者之經文也。<br>第十二　若人欲加惡‧刀杖及瓦石‧則遣變化人‧為之作衛護事<br>　　御義口傳云：變化人者，龍口守護之八幡大菩薩也。今、日蓮等類，唱奉南無妙法蓮華經者，變化人當為守護之經文也。<br>第十三　若親近法師‧速得菩薩道事<br>　　御義口傳云：親近者，信受之異名也；法師者，日蓮等類也。菩薩者，得佛果前之位也。今、日蓮等類，唱奉南無妙法蓮華經者之事也。<br>第十四　隨順是師學事<br>　　御義口傳云：是師者，日蓮等類也。學者，南無妙法蓮華經也。隨順者，信受也。<br>第十五　師與學事<br>　　御義口傳云：日蓮等類之南無妙法蓮華經，是學者之一念三千也。師也、學也，共為法界三千之師學也。<br>第十六　得見恆沙佛事<br>　　御義口傳云：見恆沙佛者，云見寶塔也。恆沙佛者，多寶也。多寶之多，是法界；寶者，一念三千之開悟也。見法界是多寶佛，云「見恆沙佛也」。故、法師品之次，寶塔品來也。解行證之法師之乘具是寶塔也。今、日蓮等類，唱奉南無妙法蓮華經，是妙解、妙行、妙證，即不思議之解、不思議之行、不思議之證得也，真實一念三千之開悟也。此云恆沙者，是滅惡生善之河。恆沙佛者，一一文文皆金色佛體也。「見」之字須思之，是云佛見也。隨順者，佛知見也。得見之見字與見寶塔品之見，是依正之二報也。得見恆沙之見為正報，見寶塔之見為依報也。<br>　　　　　　　寶塔品廿大事<br>第一　寶塔事　　文句八云：「先佛已居，今佛並座，當佛亦然」。<br>　　御義口傳云：寶者，五陰也；塔者，和合也。以五陰和合，云寶塔也。此五陰和合者，見是妙法之五字，是云見也。今、日蓮等類，唱奉南無妙法蓮華經者，是見寶塔也。<br>第二　有七寶事<br>　　御義口傳云：七寶者，聞、信、戒、定、進、捨、慚也。<br>　　又云：頭上之七穴也。今、日蓮等類，唱奉南無妙法蓮華經，是有七寶之行者也。第三　四面皆出事　　文句八云：「四面出香者，四諦道風，吹四德香也」。<br>　　御義口傳云：四面者，生老病死也。以四相莊嚴我等一身之塔也。我等於生老病死，唱奉南無妙法蓮華經，即是「吹四德香」也。南無者，樂波羅蜜；妙法者，我波羅蜜；蓮華者，淨波羅蜜；經者，常波羅蜜。<br>第四　出大音聲事<br>　　御義口傳云：我等眾生朝夕所發之言語也。大音聲者，權教是小音聲， 法華經是大音聲。二十八品是小音聲，題目是大音聲。總之，大音聲者，大是法界，法界眾生之言語判之為妙法之音聲，是云大音聲也。今、日蓮等類，唱奉南無妙法蓮華經，是大音聲也。<br>　　又云：大者，空諦；音聲者，假諦；出者，中道也。<br>第五　見大寶塔‧住在空中事<br>　　御義口傳云：見大寶塔者，我等一身也；住在空中者，我等眾生，終歸於滅也。今、日蓮等類，唱奉南無妙法蓮華經，住信心處是住在空中也，住虛空會也。<br>第六　國名寶淨‧彼中有佛‧號曰多寶事<br>　　御義口傳云：寶淨世界者，我等母胎內也。有佛者，諸法實相之佛，此以多寶佛名之。胎內者，云煩惱也。煩惱淤泥中有真如之佛，我等眾生之事也。今、日蓮等類，唱奉南無妙法蓮華經，云當體蓮華之佛也。<br>第七　於十方國土‧有說法華經處‧我之塔廟‧為聽是經故‧涌現其前‧為作證明‧讚言善哉事御義口傳云：十方者，十界也。法華經者，我等眾生流轉之十二因緣也。此指言語音聲也。善哉者，善惡不二、邪正一如也。今、日蓮等類，唱奉南無妙法蓮華經處，云多寶涌現也。<br>第八　南西北方‧四維上下事<br>　　御義口傳云：四方、四維、上下，合為十方，即十界也。十界眾生，共有三毒之光，是云白毫，一心中道之智慧也。今、日蓮等類，唱奉南無妙法蓮華經，十界同時現光，是諸法實相之光明故也。<br>第九　各齎寶華滿掬事<br>　　御義口傳云：寶華者，合掌；一念三千之所表也。各者，十界。滿之一字，可意為一念三千也。今、日蓮等類，唱奉南無妙法蓮華經，是奉寶華於佛也。寶華即寶珠，寶珠即一念三千也。「合掌以敬心，欲聞具足道」者是矣。<br>第十　如卻關鑰‧開大城門事　　補註之四云：「此開塔見佛，蓋有所表也。 何者？則開塔即開權也，見佛即顯實也。是亦證前，復將起後耳。如卻關鑰者，卻、除也，表障除機動。謂法身大士破惑顯理，增道損生也」。<br>　　御義口傳云：關鑰者，謗法也、無明也。開者，我等成佛也。大城門者，我等色心之二法也。大城者，色法；門者，口也。今、日蓮等類，唱奉南無妙法蓮華經時，卻無明之惑障，己心之釋迦多寶住焉。關鑰者，無明也。開者，法性也。鑰者，妙之一字也。天台云：「發秘密之奧藏，稱之為妙」。妙之一字，可意為是鑰也。此經文是卻謗法不信之關鑰，開己心之佛。是開佛知見之意須會之。<br>第十一　攝諸大眾‧皆在虛空事<br>　　御義口傳云：大眾者，聽眾也；皆在虛空者，我等之死相也。今、日蓮等類，唱奉南無妙法蓮華經者，開覺生死即涅槃，說「皆在虛空」也。大眾被攝虛空，是為生死即涅槃矣。大地是色法，虛空是心法，色心不二，須會之也。虛空者，寂光土也。<br>　　又云：虛空者，蓮華也；經者，大地也；妙法是天；虛空者，中也；一切眾生中，菩薩坐於蓮華。佛說此是妙法蓮華經。經云：「若在佛前，蓮華化生」。<br>第十二　譬如大風‧吹小樹枝事<br>　　御義口傳云：此偈頌之「如清涼池、譬如大風、燃大炬火」者，三身也。其中，譬如大風者，題目之五字也；吹小樹枝者，折伏門也。今、日蓮等類，唱奉南無妙法蓮華經，是如大風之吹也。<br>第十三　若有能持‧則持佛身事<br>　　御義口傳云：奉持法華經者，信持我身為佛身也。「則」之一字，生佛不二也。上之能持之「持」是凡夫，持體是妙法五字，云持佛身，是一一文文皆金色佛體故。是以，持佛身者，是云信持我身以外無佛。理即凡夫與究竟即之佛是無二也，「即」字是「即故初後不二」之故也。<br>第十四　此經難持事御義口傳云：奉持此法華經者，將有遇難事，須持得此心也。是以，「則為疾得、無上佛道」之成佛，是今、日蓮等類，唱奉南無妙法蓮華經者也。<br>第十五　我即歡喜‧諸佛亦然事<br>　　御義口傳云：我者，心王也。諸佛者，心數也。奉持法華經時，心王、心數同時歡喜。<br>　　又云：我者，凡夫也。諸佛者，三世諸佛也。今、日蓮等類，唱南無妙法蓮華經，而歡喜是也。<br>第十六　讀持此經事<br>　　御義口傳云：五種修行之讀誦與受持二行也。今、日蓮等類，唱奉南無妙法蓮華經是讀也；持此經是持；此經者，題目五字也。<br>第十七　是真佛子事<br>　　御義口傳云：法華經行者，是真釋迦法王之子，故是可繼王位者也。「悉是吾子」之子與「是真佛子」之子，須善能合而觀之也。今、日蓮等類，唱奉南無妙法蓮華經者，是釋迦法王之子也。<br>第十八　是諸天人‧世間之眼事<br>　　御義口傳云：世間者，日本國也。眼者，佛知見也。法華經是諸天世間之眼目也。眼者，南無妙法蓮華經也，是諸天人世間之眼。<br>　　又云：是諸佛眼目。抉此眼者是禪、念佛、真言宗等也。眼等者，閉目也。今、日蓮等類，唱奉南無妙法蓮華經，豈非諸天世間之眼耶？<br>第十九　能須臾說事<br>　　御義口傳云：能之一字，須思之。說者，南無妙法蓮華經也。今、日蓮等類，是「能須臾說」之行者也。<br>第二十　此經難持事<br>　　御義口傳云：於此經文，三學俱傳。虛空不動戒、虛空不動定、虛空不動慧，三學俱傳，名曰妙法。戒是色法，定是心法，慧是色心二法之德用；俱字是南無妙法蓮華經之一念三千也；傳者，指末法萬年。今、日蓮等類，唱奉南無妙法蓮華經，權教無得道、法華經真實，如是修行者，戒也，防非止惡之義也。所持行者，定是「決定無有疑」之佛體，是為定也。三世諸佛智慧，受持於一遍之題目，是為慧也。此三學，是皮肉骨、三身、三諦、三軌、三智等也。<br>　　　　　　　提婆達多品八大事<br>第一　提婆達多事　　文句八云：「本地清涼，示天熱」。<br>　　御義口傳云：提婆者，本地是文殊，云本地清涼；云提婆，是示天熱。清涼是水，此是生死即涅槃；天熱是火，是煩惱即菩提也。今、日蓮等類，唱奉南無妙法蓮華經，煩惱即菩提、生死即涅槃也。提婆是妙法蓮華經之別名，過去是阿私仙人，阿私仙人者，妙法之異名也。阿者無之義，無私之法者妙法也。文句八云：「以無私法灑眾生」。阿私仙人者，法界三千之別名也，故無私也。一念三千須會之也。<br>第二　若不違我‧當為宣說事<br>　　御義口傳云：此文是宣說妙法蓮華經事，謂汝應不違我，而為宣說也。若字，汝也。天台云：「受法奉行」。今、日蓮等類，唱奉南無妙法蓮華經者，應不違日蓮，而宣說也，阿私仙人者，南無妙法蓮華經也。<br>第三　採‧汲水‧拾薪‧設食事<br>　　御義口傳云：採者，癡煩惱也；汲水者，貪煩惱也；拾薪者，瞋煩惱也；設食者，慢煩惱也。此下之文，說有八種給侍。此外，妙法蓮華經之傳受，無之矣。今、日蓮等類，唱奉南無妙法蓮華經，即是千歲之給侍，是即一念三千也，對治貪瞋癡慢也。<br>第四　情存妙法故‧身心無懈倦事<br>　　御義口傳云：傳受身心二字即色心妙法。日蓮等類，唱奉南無妙法蓮華經，即身成佛。身心無倦者，一念三千也。<br>第五　我於海中‧唯常宣說事<br>　　御義口傳云：我者，文殊也。海者，生死之海也。唯者，唯有一乘法也。常者，常住此說法也。妙法蓮華經者，法界之言語音聲也。今、日蓮等類，唱奉南無妙法蓮華經是也。生死之海，即真如之大海也。我者，法界之智慧也、文殊也。<br>第六　年始八歲事　　御義口傳云：八歲者，八卷也。提婆是地獄界，龍女是佛界，故而十界互具、百界千如、一念三千也。<br>　　又云：八歲者，法華經八卷也，我等八苦之煩惱也。總之，法華經之成佛是八歲也，須得之於心。八苦即八卷，八苦八卷即顯為八歲之龍女也。<br>　　又一義云：八有開之義；歲者，龍女之一心也。八者，三千也；三千者，法華之八卷也。依之，八歲所表者，開佛知見也。由「智慧利根」至「能至菩提」，是歸入法華也。此中，「心念口演」者，口業也；「志意和雅」者，意業也；「悉能受持、深入禪定」者，身業也。三業即三德，故三諦是法性也。<br>　　又云：心念者，一念也；口演者，三千也。悉能受持者，龍女受持法華經之文也。歲者，如意寶珠也、妙法也；八者，開色心為妙法也。<br>第七　言論未訖事<br>　　御義口傳云：此文是無明即法性之明文也。其故是智積菩薩之難問，言論未訖時，龍女以三行半之偈逕答之矣。難問之意，是別教之意，無明也；龍女之答，是圓教之意，法性也。智積是元品無明，龍女是法性之女人也。依之，藉無明以顯法性、藉法性以顯無明也。今、日蓮等類，唱奉南無妙法蓮華經，是言論未訖也。時者，上事之末、末事之始也。時者，無明法性同時之時也，唱奉南無妙法蓮華經之時也。智積菩薩之云為元品無明，是「不信此女」之不信二字也。不信者，疑惑也，疑惑云根本無明也。龍女云法性之事，是「我闡大乘教」之文也。龍女者，龍為父，女為八歲之子；龍女二字，是父子同時成佛也。其故，是「時龍王女」之文也。既云龍王之女，龍王是父，女是八歲之子也。是以，女人成佛，此品有焉。父龍之成佛，則見於序品，「有八龍王」之文是矣。雖然，猶是父子同時成佛也，序品是一經之序故。「又聞成菩提」者，龍女責智積之言也。謂我之成佛，唯佛所知，云「又聞成菩提，唯佛當證知」。苦之眾生，別是云女人之事。此三行半之偈，是一念三千之法門也。「遍照於十方」者，十界也。殊異者，此八歲龍女之成佛，為帝王持經之先祖。人王之始是神武天皇，神武天皇是地神五代第五之鵜萱葺不合尊之子也。此葺不合尊是豐玉姬之子，此豐玉姬是沙竭羅龍王之女，八歲龍女之姊也。是以，其先祖為法華經行者也。甚深甚深！故此提婆一品，堪為一天之腰刀，斬無明煩惱之敵，斷生死愛著之繩之秘法也。漢高三尺之劍，不及一字之智劍。以妙一字之智劍，斷生死煩惱之繩。提婆顯火炎，龍女示大蛇，文殊顯智劍，故口傳是不動明王之尊形。提婆顯我等之煩惱即菩提，龍女顯生死即涅槃，文殊此翻妙德，具足煩惱生死，於當品為能化。<br>第八　有一寶珠事　　文句八云：「一者，獻珠表得圓解」。<br>　　御義口傳云：一者，妙法蓮華經也；寶者，妙法之用也；珠者，妙法之體也。妙，故為心法；法，故為色法。色法為珠，心法為寶。妙法者，色心不二也。龍女奉寶珠，所表為一念三千也。釋云：「表得圓解」，正是一念三千之意。龍女手持時，是性得之寶珠；佛受取時，是修得之寶珠也。中有，修性不二也。甚疾者，頓極、頓速、頓證之法門也，則為疾得無上佛道也。神力者，神是心法，力是色法。觀我成佛者，龍女責舍利弗之思龍女成佛，此見大誤，應作己身之成佛也。觀有六即之觀，此處之觀，可即意為名字即之觀。其故，聞得南無妙法蓮華經之處，云：「一念坐道場，成佛不虛也」。變成男子者，龍女之本地亦是南無妙法蓮華經之故。其意，經文分明也。<br>　　　　　　　勸持品十三大事<br>第一　勸持事<br>　　御義口傳云：勸者，化他；持者，自行也。南無妙法蓮華經亙及自行化他，今、日蓮等類勸持者，南無妙法蓮華經也。<br>第二　不惜身命事<br>　　御義口傳云：身者，色法；命者，心法也。有事理之不惜身命。法華行者田地遭奪，是理之不惜身命也；命根被斷，是事之不惜身命云。今、日蓮等類，唱奉南無妙法蓮華經，事理俱值。<br>第三　心不實故事<br>　　御義口傳云：心不實故者，以法華最第一之經文讀作第三，以最為其上之經文讀作最為其下。謂法華經之一念三千，華嚴、大日等有之；取法華之即身成佛，入之於大日經，此等是皆心不實故也。今、日蓮等類，唱奉南無妙法蓮華經，是心實者矣。<br>第四　敬順佛意事<br>　　御義口傳云：順法華經是敬順佛意也。意者，南無妙法蓮華經是也。今、日蓮等類，唱奉南無妙法蓮華經，是敬順佛意之意也。<br>第五　作師子吼事<br>　　御義口傳云：師子吼者，佛之說法也；說法者，法華、別為南無妙法蓮華經也。師者，師匠所授妙法；子者，弟子所受妙法；吼者，師弟所共唱之音聲也；作者，興起之意也。於末法，南無妙法蓮華經須興起也。<br>第六　如法修行事<br>　　御義口傳云：如法修行之人者，天台、妙樂、傳教等也。今、日蓮等類，唱奉南無妙法蓮華經，是如法修行也。<br>第七　有諸無智人事<br>　　御義口傳云：一文不通之大俗也。「惡口罵詈等」，分明也。日本國之俗，云諸也。<br>第八　惡世中比丘事<br>　　御義口傳云：惡世中比丘之惡世者，末法也；比丘者，謗法之弘法等是矣。捨法華之正智，以權教之邪智為本。今、日蓮等類，唱奉南無妙法蓮華經者，是正智中之大正智也。<br>第九　或有阿練若事<br>　　御義口傳云：第三之比丘也。良觀等也。人思之「如六通羅漢」者也。<br>第十　自作此經典事<br>　　御義口傳云：必有人謗為自作自讀法華經之經文也。第十一　為斯所輕言‧汝等皆是佛事<br>　　御義口傳云：此是云蔑視法華經行者，譏之為生佛之經文也。此是以輕心為謗也。今、日蓮等類，唱奉南無妙法蓮華經者，是被此譏者也。<br>第十二　惡鬼入其身事<br>　　御義口傳云：惡鬼者，法然、弘法等是也；入其身者，國王、大臣、萬民等之事也。今、日蓮等類，唱奉南無妙法蓮華經者，是受其怨者也。鬼是奪命者，云「奪功德者」也。法華經為三世諸佛之命根，此經是納一切諸菩薩之功德之經也。<br>第十三　但惜無上道事<br>　　御義口傳云：無上道者，南無妙法蓮華經是也。今、日蓮等類之惜南無妙法蓮華經，勝於惜命根也。依此，結處說「佛自知我心」。法華經行者之心中，悉是教主釋尊之所知。佛者，釋尊。我心者，今、日蓮等類，唱奉南無妙法蓮華經者是也。<br>　　　　　　　安樂行品五大事<br>第一　安樂行品事<br>　　御義口傳云：安樂行妙法蓮華經之事，於今末法，日蓮等類修行妙法蓮華經時，難來以安樂意之可也。<br>第二　一切法空事　　御義口傳云：於此下有十八空。十八空之體，南無妙法蓮華經是也。十八空全是妙法之事。<br>第三　有所難問‧不以小乘法答等事<br>　　御義口傳云：對治時不可以權教會通。<br>　　一切種智者，南無妙法蓮華經也；一切是萬物，種智是萬物之種、妙法蓮華經是也。<br>　　又云：一切種智者，我等之一心也；一心者，萬物之總體也。須會此意。<br>第四　無有怖畏‧加刀杖等事<br>　　御義口傳云：是云化菩薩不受刀杖之難之經文也。勸持品說末法法華經行者有「及加刀杖者」、「數數見擯出」之難，此品無之。彼是末法折伏之修行，此品是像法攝受之修行故也。<br>第五　有人來欲難問者‧諸天晝夜等事<br>　　御義口傳云：於末法行法華者，必有諸天守護。常為法故之法者，南無妙法蓮華經是也。<br>　　　　　　　涌出品一大事<br>第一　唱導之師事<br>　　御義口傳云：涌出一品悉是本化菩薩之事。本化菩薩之所作是南無妙法蓮華經，此云唱也；導者，引導日本一切眾生往向靈山淨土也。末法導師限於本化，是云師也。釋此四大菩薩時，就天台文句之九、輔正記之九云：「經有四導師者，今表四德。上行表我，無邊行表常，淨行表淨，安立行表樂。有時一人，具此四義。出二死之表，名上行；踰斷常際，稱無邊行；超五住之垢累，故名淨行；道樹德圓，故曰安立行也」。今、日蓮等類，唱奉南無妙法蓮華經者，皆地涌之流類也。<br>　　又云：火以燒物為行，水以淨物為行，風以拂塵垢為行，大地以長草木為行，四菩薩之利益者此也。四菩薩之行雖不同，俱為妙法蓮華經之修行也。此四菩薩住下方故，釋云：「法性之淵底，玄宗之極地」。以下方為住處。下方者，真理也。輔正記云：「下方者，生公云：住在理也」，由此理住處顯出者云事。<br>　　又云：千草萬木，無非云地涌菩薩之事。是以，云地涌菩薩為本化；本者，過去久遠五百塵點來之利益，乃無始無終之利益也。此菩薩是本法所持之人；本法者，南無妙法蓮華經也。此題目必是地涌所持之物，非化菩薩之所持。由此本法之體，出用弘揚止觀，云一念三千。總之，大師、人師之所釋，悉是弘此妙法之用也。受持此本法，是信之一字耳。對治元品無明之利劍正是此一信字，「無疑曰信」之釋，須會此意。<br>御義口傳卷上<br>　　弘安元年戊寅正月一日　　　　　　　　　執筆　日　　興"
		},
		{
			"_id": "427",
			"name": "御義口傳下",
			"context":
				"御義口傳下<br>御義口傳卷下　　<br>　　　　　　　　　壽量品廿七大事<br>第一　南無妙法蓮華經如來壽量品第十六事 文句九云：「如來者，十方三世諸佛，二佛、三佛、本佛、佛之通號也。別、本地三佛之別號也。壽量者，詮量也。詮量十方三世、二佛、三佛、本佛、佛之功德也......故言如來壽量品」。<br>　　御義口傳云：此品之題目，是日蓮當身之大事，神力品之付囑是也。如來者，釋尊也；總為十方三世諸佛，別為本地無作之三身。今、日蓮等類之意，如來者，總、一切眾生也；別、日蓮弟子檀那也。至於無作三身者，末法法華經之行者也。無作三身之寶號，云南無妙法蓮華經，壽量品事之三大事者此也。六即配立時，此品之如來是理即之凡夫。以南無妙法蓮華經頂戴於頭時，是名字即也。其故，是始聞題目也。聞之而修行，則是觀行即。此觀行即者，觀事之一念三千之本尊也。而伏惑障，云相似即。出而化他，云分真即。究竟得無作三身之佛，云究竟即之佛。總之，不以伏惑為壽量品之極，唯凡夫之當體、本有之狀為此品極理，須知之也。無作三身之所作，是何物乎？南無妙法蓮華經也。<br>第二　如來秘密神通之力事<br>　　御義口傳云：無作三身之依文也。此文有多重相傳。神通之力者，我等眾生之所作所發，是云神通也。獄卒苛責罪人之聲，皆是神通之力也。生住異滅之森羅三千當體，悉是神通之力之體也。今、日蓮等類之意，開覺即身成佛是云「如來秘密神通之力」也。成佛以外，別無神通與秘密。此無作三身以一字得之，所謂信之一字也。是以，經云：「我等當信受佛語」，信受二字，須留意焉！<br>第三　我實成佛已來‧無量無邊等事<br>　　御義口傳云：我實者，說釋尊之久遠實成道之事。雖然，當品之意，我者，法界之眾生也，指十界之己己云我也。實者，定為無作三身之佛，此云實也。成者，能成所成；成是開之義，開法界為無作三身之佛也。佛者，云覺知此者也。已者，過去；來者，未來；已來之言中有現在。成我實之佛，已也、來也，皆無量也、無邊也。<br>　　說百界千如、一念三千。百千二字中，百是百界，千是千如，此即事之一念三千。今、日蓮等類，唱奉南無妙法蓮華經者，是壽量品之本主。總之，化菩薩於此品是無可致力者也。彼是表本裏，此是本面裏。雖然，當品猶不得為末法之要法。其故，此品是在世之脫益，唯題目之五字為當今之下種。而在世為脫益，滅後為下種，仍以下種為末法之詮。<br>第四　如來如實知見‧三界之相‧無有生死事<br>　　御義口傳云：如來者，三界之眾生也。若開壽量品之眼，見此眾生，則如實知見，十界本有。三界之相者，生老病死也。見得是本有之生死，則無有生死，既無生死，亦無退出，唯非無生死也。見生死而厭離是云迷，云始覺也；知見本有之生死是云悟，云本覺也。今、日蓮等類，唱奉南無妙法蓮華經時，開覺為本有之生死、本有之退出。<br>　　又云：無也、有也、生也、死也、若退也、若出也、在世也、滅後也， 悉皆本有常住之德用也。無者，法界同時，除是妙法蓮華經之德行外，別無他事；有者，地獄是儘地獄之有，為十界本有之妙法全體；生者，是妙法之生，隨緣也；死者，是壽量之死，法界同時真如也。若退之故，滅後也；若出之故，在世也。是以，無死退滅是空，有生出在是假，如來如實是中道也。無死退滅是無作之報身也，有生出在是無作之應身也，如來如實是無作之法身也。此三身是己一身，「一身即三身，名為秘」者此也。「三身即一身，名為密」亦此意。若然，無作三身當體蓮華之佛者，是日蓮弟子檀那等也。因奉持南無妙法蓮華經之寶號故。<br>第五　若佛久住於世‧薄德之人‧不種善根‧貧窮下賤‧貪著五欲‧入於憶想‧妄見網中事<br>　　御義口傳云：此經文是說，若佛久住於世，薄德之人，不肯植善根，故而說是妄見網中。所詮，此薄德者是在世所遺漏之眾生，今於滅後出生日本國，所謂念佛、禪、真言等之謗法者也。不種善根者，善根是題目，不種是未持者也。憶想者，捨閉閣拋、第三劣等如此之憶想也。妄者，權教妄語之經教也。見是邪見，將法華最第一之一，見作第三之邪見也。網中者，謗法不信之家。今、日蓮等類，唱奉南無妙法蓮華經者，離於如是妄見之經、網中之家者也。<br>第六　飲他毒藥‧藥發悶亂‧宛轉于地事<br>　　御義口傳云：他者，念佛、禪、真言之謗法比丘也。毒藥者，權教方便也。非法華之良藥，故悶亂。悶者，生氣弱也。因無壽量品之命，故悶亂。宛轉于地者，墮入阿鼻地獄也。諸子飲毒之事，釋云：「信受邪師之法，名為飲毒」；諸子者，謗法也；飲毒者，彌陀、大日等之權法也。今、日蓮等類，唱奉南無妙法蓮華經，是不飲其毒者也。<br>第七　或失本心‧或不失者事<br>　　御義口傳云：失本心者，謗法也。本心者，下種也。不失者，法華經行者也。失者，失本有之物也。今、日蓮等類，唱奉南無妙法蓮華經，是不失本心者也。<br>第八　擣簁和合‧與子令服事<br>　　御義口傳云：此經文是空假中三諦、戒定慧三學也，色香美味之良藥。擣是空諦，簁是假諦，和合是中道；與是授與，子是法華行者；云服，是受持之義。說是，「此大良藥，色香美味，皆悉具足」。皆悉二字，是具足萬行萬善、諸波羅蜜之大良藥「南無妙法蓮華經」也。色香等者，「一色一香，無非中道」，而草木成佛也。是以，題目五字，無有一法不具足之事，若服之者，速除苦惱。服妙法之大良藥，貪瞋癡三毒煩惱之病患得除。法華行者，唱奉南無妙法蓮華經者，不受謗法之供養，除貪欲之病。法華行者遭遇罵詈，能行忍辱，瞋恚病除。法華經行者，「是人於佛道，決定無有疑」，知必成佛，遂治愚癡之煩惱。是以，大良藥是末法成佛之甘露。今、日蓮等類，唱奉南無妙法蓮華經，是大良藥之本主也。<br>第九　毒氣深入‧失本心故事<br>　　御義口傳云：毒氣深入者，是權教謗法之執情深入者也。因之，不能信受法華之大良藥，雖使服之而吐出，是「而謂不美」，云其味不佳者也。今、日蓮等類，唱奉南無妙法蓮華經，非而謂不美」者也。<br>第十　是好良藥‧今留在此‧汝可取服‧勿憂不差事<br>　　御義口傳云：是好良藥者，或為經教、或為舍利。於末法，乃南無妙法蓮華經也。好者，三世諸佛之喜好是題目之五字也。今留者，末法也。此者，一閻浮提中之日本國也。汝者，末法之一切眾生也。取是受持法華經時之儀式也。服者，唱奉之事也。服時即顯無作三身，始成正覺之病患得差愈也。今、日蓮等類，唱奉南無妙法蓮華經者是也。<br>第十一　自我得佛來事<br>　　御義口傳云：習云一句三身之文也。自者，九界；我者，佛界。云此十界是本有無作三身而來之佛。自、我皆得佛來，十界本有之明文也。我是法身、佛是報身、來是應身也，此三身，是無始無終之古佛而自得之者也。「無上寶聚，不求自得」，可會此意。然而顯本遠壽之說，諸教久所不傳。今、日蓮等類，唱奉南無妙法蓮華經，是「自我得佛來」之行者也。<br>第十二　為度眾生故‧方便現涅槃事<br>　　御義口傳云：涅槃經是出自法華經之經文，既明說方便故也。<br>第十三　常住此說法事<br>　　御義口傳云：常住者，法華經行者之住處也；此者，娑婆世界，指山谷曠野說為此；說法者，一切眾生之語言音聲，本有自受用智之說法也。入末法，說法者，南無妙法蓮華經也。今、日蓮等類之說法是也。第十四　時我及眾僧‧俱出靈鷲山事<br>　　御義口傳云：靈山一會，儼然未散之文也。時者，感應末法之時也；我者，釋尊；及者，菩薩，說聖眾為眾僧也；俱者，十界；靈鷲山者，寂光土也。其時，我及眾僧，俱出靈鷲山也。秘之、秘之！本門事之一念三千之明文也。御本尊顯出此文也，是以，俱者，不變真如之理；出者，隨緣真如之智也。俱者，一念；出者，三千也。<br>　　又云：時者，本時娑婆世界之時也，其下是顯十界宛然之曼陀羅之文。其故，時者，末法第五時之時也；我者，釋尊；及是菩薩；眾僧是二乘；俱者，六道也；出者，列出於靈山淨土也；靈山者，說是御本尊、並日蓮等類唱奉南無妙法蓮華經者之住所也。<br>第十五　眾生見劫盡......而眾見燒盡事<br>　　御義口傳云：頌本門壽量之一念三千之文也。大火所燒時者，實義是煩惱之大火也。我此土安穩者，國土世間也。眾生所遊樂者，眾生世間也。寶樹多華果者，五陰世間也，即分明是說一念三千也。<br>　　又云：上述之文是十界也。大火者，地獄界。天鼓者，畜生。人與天是人天二界，天與人常是充滿也。雨曼陀羅華者，聲聞界。園林是緣覺界。菩薩界者，「及」之一字。佛界者，散佛也。修羅與餓鬼者，攝於「憂怖諸苦惱，如是悉充滿」之句中，此等說「是諸罪眾生」。雖然，以此壽量品之說顯，「則皆見我身」為一念三千。今、日蓮等類，唱奉南無妙法蓮華經者是矣。第十六　我亦為世父事<br>　　御義口傳云：我者釋尊，一切眾生之父也。<br>　　於主師親，約佛約經。約佛者，門佛之三德，是「今此三界」之文；本門佛之主師親三德，主德是「我此土安穩」之文，師德是「常說法教化」之文，親德者，此「我亦為世父」之文也。妙樂大師釋不知壽量品之文者，為不知恩之畜生。約經，「諸經中王」是主德，「能救一切眾生」是師德，「又如大梵天王，一切眾生之父」之文是父德。今、日蓮等類，唱奉南無妙法蓮華經者，是一切眾生之父，救無間地獄之苦故。涅槃經云：「一切眾生受異苦，悉是如來一人苦」。日蓮云：「一切眾生受異苦，悉是日蓮一人苦」。<br>第十七　放逸著五欲‧墮於惡道中事<br>　　御義口傳云：放逸者，謗法之名也，入阿鼻獄無疑。今、日蓮等類，唱奉南無妙法蓮華經者，免離於此經文。<br>第十八　行道不行道事<br>　　御義口傳云：說十界眾生之事。行道是四聖，不行道是六道。<br>　　又云：行道是修羅、人、天，不行道是三惡道。所詮，入末法，法華經行者是行道，謗法者不行道。道者，法華經也。天台云：「佛道者，別指今經」。今、日蓮等類，唱奉南無妙法蓮華經是行道，不唱者不行道也。<br>第十九　每自作是念事　　御義口傳云：每者，三世也；自者，別為釋尊，總為十界；是念者，無作本有之南無妙法蓮華經之一念；作者，此「作」非有作之作，乃無作本有之作。廣約十界本有而云，自者，萬法各各之當體；是念者，地獄呵責之音，其外一切眾生之念念，皆是自受用報身之智也，是云念也。今、日蓮等類，唱奉南無妙法蓮華經之念，是大慈悲之念也。<br>第二十　得入無上道等事<br>　　御義口傳云：無上道者，壽量品之無作三身也。此外成就佛身者無之。今、日蓮等類，唱奉南無妙法蓮華經者，成就佛身無疑也。<br>第廿一　自我偈事<br>　　御義口傳云：自者，九界；我者，佛身；偈者，頌理之詞，頌本有之理之偈頌也，須深思之！偈意是南無妙法蓮華經也。<br>第廿二　自我偈始終事<br>　　御義口傳云：自者，始也；速成就佛身之身是終。始終自身也，中之文字是受用。依之，自我偈是自受用身也。開法界為自身，法界既為自受用身，無非自我偈也。自受用身者，意為儘我受用之身，一念三千也。傳教云：「一念三千即自受用身。自受用身者，出尊形之佛也。出尊形佛者，云無作三身也」。今、日蓮等類，唱奉南無妙法蓮華經者是也。<br>第廿三　久遠事<br>　　御義口傳云：此品所詮是久遠實成。久遠者，不作不繕，本然之義。既是無作三身，非是初成，是不作矣。三十二相、八十種好，未見具足，是不繕矣。既是本有常住之佛，本然者也，是云久遠。久遠者，南無妙法蓮華經也；實成是開為無作也。<br>第廿四　此壽量品所化國土與修行事<br>　　御義口傳云：當品流布之國土是日本國，總為南閻浮提。所化者，日本國一切眾生。修行者，「無疑曰信」之信心也。授與之人者，本化地涌之菩薩也。<br>第廿五　建立御本尊等事<br>　　御義口傳云：此本尊之依文是「如來秘密神通之力」之文。戒定慧三學，壽量品事之三大秘法是也。日蓮確是於靈山面授口決。本尊者，法華經行者一身之當體也。<br>第廿六　壽量品對告眾事<br>　　御義口傳云：經文是彌勒菩薩，然應以滅後為本，故是日本國一切眾生也。其中，日蓮等類，唱奉南無妙法蓮華經者是矣。彌勒者，末法法華行者也。彌勒云慈氏，指法華行者。章安大師云：「為彼除惡，即是彼親」，豈非彌勒菩薩乎？<br>第廿七　無作三身事　種子尊形三摩耶<br>　　御義口傳云：尊形者，十界本有之形像也；三摩耶者，十界所持之物；種子者，信之一字，所謂不改於南無妙法蓮華經者也。三摩耶者，合掌也。秘之、秘之！<br>　　　　　　　分別功德品三大事第一　其有眾生‧聞佛壽命‧長遠如是‧一念信解‧所得功德‧無有限量事乃至能生‧<br>　　御義口傳云：「一念信解」之信之一字，是所受得一切智慧之因種。信之一字，是名字即之位，故信之一字是斬斷最後品無明之利劍，信之一字是信壽量品之理顯本；解者，解事顯本，於一念中，信解此事理之顯本也。一念者，無作本有之一念，如此信解者之功德不可限量。信之處有解，解之處有信，然而以信決定成佛。今、日蓮等類，唱奉南無妙法蓮華經者是矣。<br>第二　是則能信受‧如是諸人等‧頂受此經典事<br>　　御義口傳云：是云頭頂法華經之明文也。如是諸人等之文，廣攝一切眾生。若然，三世十方諸佛亦是頂受妙法蓮華經而成佛者歟！是以，上之壽量品題目，以妙法蓮華經為題，次題如來，秘之可也。今、日蓮等類，唱奉南無妙法蓮華經者，此故也。<br>第三　佛子住此地‧則是佛受用事<br>　　御義口傳云：此文可云自受用之明文也。此地者，無作三身之依地。佛子者，法華行者也。佛子是菩薩，法華行者是菩薩。住者，信解之義。今、日蓮等類，唱奉南無妙法蓮華經者，是住於妙法之地，佛受用之身也。須深會之。<br>　　　　　　　隨喜品二大事<br>第一　妙法蓮華經‧隨喜功德事<br>　　御義口傳云：隨者，云隨順事理；喜者，自他共喜也。事者，隨順五百塵點之事顯本。理者，隨順理顯本。所詮，隨順壽量品之內證，是云隨也。而自他共有智慧與慈悲，是云喜也。所詮，今、日蓮等類，唱奉南無妙法蓮華經時，必成無作三身之佛，是云喜也。是以，隨者約法、喜者約人。人者五百塵點之古佛釋尊，法者壽量品之南無妙法蓮華經。隨此而喜之，是云隨喜。總之，隨者，信之異名也。唯信心之事云隨也，是以，卷二說：「隨順此經，非己智分」。<br>第二　口氣無臭穢‧優下華之香‧常從其口出事<br>　　御義口傳云：口氣者，題目；無臭穢者，不雜於彌陀等權教方便無得道之教。優華之香者，法華經，末法之今是題目。方便品之如優曇華事，云是一念三千，可思之。常者，三世常住；其口者，法華行者之口；出者，南無妙法蓮華經。今、日蓮等類，唱奉南無妙法蓮華經者，「常從其口出」也。<br>　　　　　　　法師功德品四大事<br>第一　法師功德事<br>　　御義口傳云：法師者，五種法師；功德者，六根清淨之果報也。所詮，今、日蓮等類，唱奉南無妙法蓮華經者，是六根清淨也。是以，得成妙法蓮華經之法之師，有大德也。功云幸，又、滅惡云功，生善云德。功德者，即身成佛，又六根清淨也。如法華經之說文而修行者，可意之為是六根清淨也。第二　六根清淨事<br>　　御義口傳云：眼之功德者，法華不信者墮在無間，信之者成佛。能見及此者，是眼之功德。奉持法華經，得眼之八百功德。眼者，法華經也。此大乘經典是諸佛之眼目。今、日蓮等類，唱奉南無妙法蓮華經者，是得眼之功德也。耳、鼻、舌、身、意，亦復如是。<br>第三　又如淨明鏡事<br>　　御義口傳云：法華經說鏡譬之事者，是此明文。云六根清淨之人如璃明鏡，可見三千世界之經文也。今、日蓮等類，唱奉南無妙法蓮華經者，如明鏡之浮萬像，知見一切。此明鏡者，法華經是也。別為寶塔品，又為己一心之明鏡。所詮，說璃明鏡二譬，是身根清淨之文下。既是色心不二，都是清淨之德分。淨是對不淨而云淨，明是對無明而說明。鏡者，一心也。淨是假諦，明是空諦，鏡是中道，「悉見諸色像」之悉是十界。所詮，淨明鏡為色心之二法，妙法蓮華經之體也。淨明鏡者，信心也。又知見三千大千世界者，三世間之事也。<br>第四　是人持此經‧安住希有地事<br>　　御義口傳云：是人者，日本國一切眾生中之法華行者也。希有地者，指壽量品事理之顯本。此于分別品又有說「佛說希有法」，別為南無妙法蓮華經也。今、日蓮等類，唱奉南無妙法蓮華經者之希有地，是為末法弘通之明鏡之本尊也。總之，此品六根清淨之功德是十信相似即也。對告眾之常精進菩薩，云是十信之第三信。然而，於末法是指法華經行者為常精進菩薩，須會此意。此經之持者，「是則精進」故。第一　常不輕事<br>　　御義口傳云：常字是三世之不輕之事。不輕者，指一切眾生內證所具之三因佛性。佛性者，法性也；法性者，妙法蓮華經也。<br>第二　得大勢菩薩事<br>　　御義口傳云：得者，應身；大者，法身；勢者，報身。又、得者，假諦；大者，中道；勢者，空諦；圓融之三諦三身也。<br>第三　威音王事<br>　　御義口傳云：威者，色法；音者，心法；王者，色心不二云王。入末法，唱奉南無妙法蓮華經，是即威音王矣。其故，音者，一切權教之題目等也；威者，首題之五字；王者，法華行者也。法華之題目如獅子吼，餘經如他獸之音。是「諸經中王」，故云王。今、日蓮等類，唱奉南無妙法蓮華經，是威音王佛也。<br>第四　凡有所見事<br>　　御義口傳云：知見今、日本國一切眾生，為法華經題目之機也。<br>第五　我深敬汝等‧不敢輕慢‧所以者何‧汝等皆行菩薩道‧當得作佛事<br>　　御義口傳云：此二十四字與妙法五字，字異意同，二十四字是略法華經也。第六　但行禮拜事<br>　　御義口傳云：禮拜者，合掌也；合掌者，法華經也。此即一念三千，故云：「不專讀誦經典，但行禮拜」。<br>第七　乃至遠見事<br>　　御義口傳云：上之凡有所見之見，是見內證所具之佛性，此是理。遠見之見，云見四眾，是事。依此，上是見心法，今是見色法。色法是本門之開悟、四一開會也。見心法是門之意，又、四一開會也。遠之一字，壽量品之久遠也。故云：「故往禮拜」。<br>第八　心不淨者事<br>　　御義口傳云：謗法者，色心二法共為不淨。首舉心法不淨之文，即是今此「心不淨者」之文也。又、身不淨之文是譬喻品所云：「身常臭處，垢穢不淨」。今、日蓮等類，唱奉南無妙法蓮華經者，是色心共清淨也。身淨有法師功德品云：「若持法華經，其身甚清淨」之文；心淨者，提婆品云：「淨心信敬」。淨者，法華經之信心也；不淨者，謗法也。<br>第九　言是無智比丘事<br>　　御義口傳云：此文是法華經之明文。上慢之四眾罵詈不輕菩薩為無智比丘，對凡有所見之菩薩稱其為無智者，是第六天魔王之所為也。入末法，日蓮等類，唱奉南無妙法蓮華經者，將受謗為無智比丘，經文之明鏡分明也。以無智，定法華經之機。<br>第十　聞其所說‧皆信伏隨從事　　御義口傳云：聞者，名字即。所詮，是「而強毒之」之題目也。皆者，上慢之四眾等；信者，「無疑曰信」；伏者，歸伏法華；隨者，心移於法華經；從者，身移向此經。所詮，今、日蓮等類，唱奉南無妙法蓮華經之行者，是末法之不輕菩薩也。<br>第十一　於四眾中說法‧心無所畏事<br>　　御義口傳云：四眾者，日本國中之一切眾生也。說法者，南無妙法蓮華經也。心無所畏者，今、日蓮等類所唱南無妙法蓮華經之折伏也。<br>第十二　常不輕菩薩‧豈異人乎‧則我身是事<br>　　御義口傳云：過去之不輕菩薩，是今日之釋尊也。釋尊是壽量品之教主，壽量品之教主者，我等法華經行者也。是故，我等之事也。今、日蓮等類是不輕也。<br>第十三　常不值佛‧不聞法‧不見僧事<br>　　御義口傳云：此文是輕賤不輕菩薩，故不拜見三寶，二百億劫墮地獄，受大苦惱云。今入末法，輕賤日蓮等類唱奉南無妙法蓮華經者之罪，甚於彼。彼為千劫，此是至無數劫。末法之佛者，凡夫也、凡夫僧也。法是題目，僧是我等行者，可云佛，亦可云凡夫僧。「深覺圓理，名之為佛」故也。圓理者，法華經也。<br>第十四　畢是罪已‧復遇常不輕菩薩事<br>　　御義口傳云：若法華誹謗之失雖有所改，而信伏隨從之行不力，仍當墮無間也。依先謗強故，墮千劫無間地獄後，得有出期，又值日蓮，是「復遇」日蓮也。第十五　於如來滅後等事<br>　　御義口傳云：不輕菩薩之修行如此。佛滅後，須以五種修行妙法蓮華經，「是故」以下二十五字，正是末法日蓮等類之事。既以「是故」抑之，說是「於如來滅後」，流通之品故也。總之，流通者，為未來當今也。法華經一部，一往是為在世，再往則是為末法當今。其故，妙法蓮華經之五字是三世諸佛共許之為未來滅後者也。品品法門是題目之用。體之妙法既為末法之用，焉何用之品品為各別耶？此法門，秘之、秘之！天台釋為「如提綱維，無目而不動」等者，正是此意。妙樂大師云：「略舉經題，玄收一部」。若於此處無所心得，是不堪末法弘通者矣。<br>第十六　此品時‧不輕菩薩之體事<br>　　御義口傳云：不輕菩薩者，十界之眾生也。立三世常住禮拜之行也。所發語言，是妙法音聲。獄卒持杖呵責罪人，是體之禮拜也。「不敢輕慢」也。罪人若思徒是責己，反同於呵責不輕菩薩矣。此是折伏行也。<br>第十七　不輕菩薩‧禮拜住處事　　就此有十四所禮拜住處。<br>　　御義口傳云：禮拜住處者，多寶塔中之禮拜也。其故，塔婆者，五大所成也。五大是地水火風空，此云多寶之塔也。法界雖廣，不逾此五大，故相傳為塔中之禮拜。秘之、秘之！<br>第十八　開示悟入‧禮拜住處事<br>　　御義口傳云：開示悟入之四佛知見，以為住處也。是以，方便品此文云為禮拜之住處。釋此「內懷不輕之解」。解者，釋具足正因佛性。開佛知見者，為使開此佛性，而佛出現也。<br>第十九　每自作是念之文‧禮拜住處事<br>　　御義口傳云：「每」字，是三世也。念者，念一切眾生之佛性。以此，「速成就佛身」與「皆當作佛」同一事也，故相傳此一文。天台大師釋為「開三顯一、開近顯遠」。秘之、秘之！<br>第二十　我本行菩薩道之文‧禮拜住處事<br>　　御義口傳云：我者，指本因妙之時；本行菩薩道之文是不輕菩薩也，指此為禮拜住處。<br>第廿一　生老病死‧禮拜住處事<br>　　御義口傳云：一切眾生因不厭離生老病死，迷於無常遷滅之當體，遂不覺知後世菩提。示此時，云為禮拜所教煩惱即菩提、生死即涅槃之當體也。開左右兩手時，煩惱生死、上慢不輕各別。禮拜時，合兩手是煩惱即菩提、生死即涅槃也。上慢四眾所具佛性、不輕所具佛性，同為一種妙法而禮拜之也。<br>第廿二　法性‧禮拜住處事<br>　　御義口傳云：不輕菩薩立足於法性真如之三因佛性、南無妙法蓮華經之二十四字，拜無明上慢之四眾，是云禮拜「蘊在眾生」之佛性也。<br>第廿三　無明‧禮拜住處事<br>　　御義口傳云：立自他之隔意，云彼為上慢之四眾，我為不輕；不輕是善人，上慢是惡人，如此立善惡是無明也。然、立此成禮拜之行時，是禮拜為善惡不二、邪正一如之南無妙法蓮華經也。<br>第廿四　蓮華二字‧禮拜住處事<br>　　御義口傳云：蓮華者，因果之二法也。惡因感惡果，善因感善果。內證是汝等有三因佛性之善因，顯于事時，善果成就，「皆當作佛」，而為禮拜也。<br>第廿五　實報土‧禮拜住處事<br>　　御義口傳云：實報土，豎時是菩薩住處。是以，不輕菩薩住處定為實報土，於此立禮拜行之故，實報土是禮拜之住處。<br>第廿六　慈悲二字‧禮拜住處事<br>　　御義口傳云：不輕禮拜之行，教人「皆當作佛」，故是慈悲。既以杖木瓦石打擲，「而強毒之」是起於慈悲。既說佛心者，大慈悲心是也，故禮拜之住處是慈悲也。<br>第廿七　禮拜住處‧分真即事<br>　　御義口傳云：菩薩定為分真即之位。立於此位，禮拜理即之凡夫也。依此，彼等為理即凡夫之故，不受此授記，謗為無智之比丘矣。<br>第廿八　究竟即‧禮拜住處事<br>　　御義口傳云：凡有所見之見，是佛知見。以佛知見，禮拜上慢之四眾之故，定究竟即，是禮拜之住處也。<br>第廿九　法界‧禮拜住處事　　御義口傳云：立於法界而禮拜也。法界者，非廣非狹，總之，法者諸法也，界者境界也。由地獄界乃至佛界，各各法於其界之故，不輕菩薩法於不輕菩薩之界，上慢四眾法於四眾之界。依此，法界禮拜法界，為自他不二之禮拜。其故，不輕菩薩既禮拜四眾，則上慢四眾所具佛性，又為禮拜不輕菩薩矣。人向鏡中禮拜時，則鏡中之影又向己禮拜矣。<br>第卅　禮拜住處‧忍辱地事<br>　　御義口傳云：雖上慢四眾，罵詈瞋恚，謗云虛妄之授記，仍說不生瞋恚之故，住於忍辱地，立禮拜行矣。初一之住處，此世一般之學者，可得知之；後之十三處，當世學者，非所得知矣。<br>　　以上十四條禮拜住處。<br>　　　　　　　神力品八大事<br>第一　妙法蓮華經‧如來神力事 文句十云：「神名不測，力名幹用。不測則天然之體深，幹用則轉變之力大。此中，為付囑深法，現十種大力，故名神力品」。<br>　　御義口傳云：此妙法蓮華經，非釋尊之妙法，已於此品付囑上行菩薩故。總之，妙法蓮華經付囑上行菩薩之事，寶塔品之時、事起，壽量品之時、事顯，神力囑累之時、事竟。如來者，上壽量品之如來也；神力者，十種之神力也。所詮，妙法蓮華經之五字，是神與力也。神力者，同於上壽量品時，「如來秘密神通之力」之文。今、日蓮等類，所唱奉南無妙法蓮華經之題目也。此十種神力，亙及於在世滅後。雖然，十種實俱限於滅後，須會此意。　　又云：妙法蓮華經如來與神之力之品，須會此意。如來者，一切眾生也，如壽量品。是以，釋亦云，如來者，上釋畢。此神者，山王七社等也。此旨須思之也。<br>第二　出廣長舌事<br>　　御義口傳云：廣者，門；長者，本門；舌者，中道法性也。十法界是妙法之功德故云廣，豎高故云長。廣者，三千塵點已來之妙法；長者，五百塵點已來之妙法。同是廣長舌也。<br>第三　十方世界‧眾寶樹下‧師子座上事<br>　　御義口傳云：十方者，十界也。於此下，草木成佛分明也。師子者，師是師匠，子為弟子。座上者，寂光土也，十界即本有之寂光國土也。<br>第四　滿百千歲事<br>　　御義口傳云：滿者，法界也；百是百界，千是千如。說一念三千，為滿百千歲也。一時也、一念也，滿百千歲，現十種神力。十種神力者，十界之神力也。十界各各之神力是一種之南無妙法蓮華經也。<br>第五　地皆六種震動‧其中眾生......眾寶樹下事<br>　　御義口傳云：地者，國土世間也。其中眾生者，眾生世間也。眾寶樹下者，五陰世間也。一念三千分明也。<br>第六　娑婆是中有佛‧名釋迦牟尼佛事<br>　　御義口傳云：以本化弘通之妙法蓮華經之大忍辱力，為弘通事，是云娑婆也。忍辱是寂光土，此忍辱之心云釋迦牟尼佛，娑婆云堪忍世界也。<br>第七　斯人行世間‧能滅眾生闇事<br>　　御義口傳云：斯人者，上行菩薩也。世間者，大日本國也。眾生闇者，謗法之大重病也。能滅之體是南無妙法蓮華經也，今、日蓮等類是矣。<br>第八　畢竟住一乘......是人於佛道‧決定無有疑事<br>　　御義口傳云：畢竟者，廣宣流布也；住一乘者，須住於南無妙法蓮華經之一法也。是人者，名字即之凡夫也。佛道者，究竟即也。疑者，指根本疑惑之無明也。定末法當今，僅有受持此經之一行可得成佛也。<br>　　　　　　　囑累品三大事<br>第一　從法座起事<br>　　御義口傳云：起者，起自塔中之座，作塔外儀式，有三摩之付囑。三摩之付囑者，付囑身口意三業、三諦、三觀之事也。<br>第二　如來是一切眾生之大施主事<br>　　御義口傳云：如來者，既是本法不思議之如來，即是指此法華經之行者也。大施主之施者，末法當今流布之南無妙法蓮華經。主者，須會作是上行菩薩之事。雖然，當品是以門付囑之品，上行菩薩為首所作付囑故，可見為上行菩薩之本意也。第三　如世尊敕‧當具奉行事<br>　　御義口傳云：此是諸菩薩等誓言之文也。日蓮等類，諫曉諸天善神、菩薩等，是依於此文也。<br>　　　　　　　藥王品六大事<br>第一　不如受持‧此法華經‧乃至一四句偈事<br>　　御義口傳云：法華經者，一經二十八品也。一四句偈者，可意為題目之五字也。<br>第二　十喻事<br>　　御義口傳云：十喻者，十界也。此山下含地獄界，川流江河攝餓鬼畜生。日月下，收修羅。帝釋、梵天，是天界。凡夫人者，人界。聲聞者，四向四果之阿羅漢也。緣覺者，說於「辟支佛中」，菩薩是云「菩薩為第一」，佛界是見「如佛為諸法王」。舉此十界為十喻，分別教相，再由妙法蓮華經之「於一佛乘」，「分別說三」時，如是舉喻，故為一念三千之法門也。一念三千是拔苦與樂也。<br>第三　離一切苦‧一切病痛‧能解一切‧生死之縛事<br>　　御義口傳云：法華之心是煩惱即菩提、生死即涅槃也。離解二字，背此說相。然、離字可訓為明，如開本門壽量之慧眼，分明則見是本來本有之病痛苦惱矣，是乃自受用報身之智慧也。解者，我等生死，非今始有之生死，乃本來本有之生死，是解開始覺之思縛也。離解二字，是南無妙法蓮華經也。第四　火不能燒‧水不能漂事<br>　　御義口傳云：火者，阿鼻之炎；水者，紅蓮之冰也。今、日蓮等類，唱奉南無妙法蓮華經者，可如此不受水火之苦者也。<br>第五　諸餘怨敵‧皆悉摧滅事<br>　　御義口傳云：怨敵者，念佛、禪、真言等謗法之人也。摧滅者，「法華折伏，破權門理」也。今、日蓮等類，唱奉南無妙法蓮華經者是矣。<br>第六　若人有病‧得聞是經‧病即消滅‧不老不死事 文句十云：「此須觀解」。<br>　　御義口傳云：若人者，上自佛果，下至地獄罪人，具所攝也。病者，三毒煩惱，雖於佛菩薩亦有之。不老是釋尊，不死是地涌之類，是為滅後當今之眾生而說。然、病者，謗法也。受持此經，病即消滅無疑。今、日蓮等類，唱奉南無妙法蓮華經者是矣。<br>　　　　　　　妙音品三大事<br>第一　妙音菩薩事<br>　　御義口傳云：妙音菩薩者，十界眾生也。妙者，不思議；音者，一切眾生所發語言音聲，即為妙法之音聲，三世常住之妙音也。隨所用而辨諸事，是慈悲也，是云菩薩也。<br>　　又云：妙音者，今、日蓮等類，唱奉南無妙法蓮華經之事，是末法當今不思議之音聲也。其故，煩惱即菩提、生死即涅槃之妙音也。第二　肉髻‧白毫事<br>　　御義口傳云：此二相好，是由孝順師長而起，以奉持法華經為一切孝養之最上。<br>　　又云：此白毫者，父之精；肉髻者，母之血也。所謂赤白二渧，來至今經，顯作肉髻、白毫之二相也。<br>　　又云：肉髻是隨緣真如之智，白毫是不變真如之理也。今、日蓮等類，唱奉南無妙法蓮華經，具足此等相好。我等生之始，是赤色肉髻；死後之白骨，是白毫相也。生始之赤色，是隨緣真如之智；死後之白骨，是不變真如之理也。秘之、秘之！<br>第三　八萬四千‧七寶事<br>　　御義口傳云：此文是謂妙音菩薩所奉於雲雷音王佛之供養之。今、日蓮等類，唱奉南無妙法蓮華經者，以八萬四千供養三世諸佛。八萬四千者，我等之八萬四千塵勞也。唱奉南無妙法蓮華經之處，即顯八萬四千法門。法華經文字，含開結二經是八萬四千也。<br>　　又云：八者，八苦；四者，生老病死。七寶者，頭上七穴；者，智器；以受持妙法之智水為，須善思之。<br>　　　　　　　普門品五大事<br>第一　無盡意菩薩事<br>　　御義口傳云：無盡意者，圓融三諦也。無者，空諦；盡者，假諦；意者，中道也。觀世音者，觀是空諦，世是假諦，音是中道也。妙法蓮華經者，妙是空諦，法蓮華是假諦，經是中道也。對三諦之觀世音與三諦之無盡意，而說三諦法性之妙理者也。今、日蓮等類，唱奉南無妙法蓮華經者，是末法之無盡意也。所詮，無者，我等之死相也；盡者，我等之生相也；意者，我等之命根也。故而一切法門、境智冥合等法門，悉在此意之一字所攝。此意者，中道法性也。法性者，南無妙法蓮華經也。故是意之五字也。我等胎內五位中之第五番形也。其故，第五番之形是五輪，五輪即是妙法等五字也。此五字，亦是意字。佛意者，妙法之五字也，此事別非其他。佛意者，法華經也。此於壽量品云「是好良藥」，謂三世諸佛所喜好之良藥也。森羅三千諸法，不逾意之一字。信此佛意，是云信心也。是以，心雖有分別，俱是妙法之全體也。<br>第二　觀音妙事<br>　　御義口傳云：妙法之梵語云薩達磨。薩譯妙，此薩字是觀音之種子。因此，釋為觀音法華，眼目異名。今入末法，日蓮等類，唱奉南無妙法蓮華經，大於觀音利益，如天地雲泥也。所詮，觀者，圓觀也；世者，不思議也；音者，佛機也。觀者，法界之異名，既是圓觀之故。既是諸法實相之觀世音，於地獄、餓鬼、畜生等各界，知見是為不思議世界。音者既是諸法實相，眾生無一不是實相之佛。壽量品時，說十界本有，顯無作三身。觀音既是頂受法華經，故受持此經之行者，勝於觀世音之利益矣。<br>第三　念念勿生疑事<br>　　御義口傳云：念念者，一念是六凡，一念是四聖。六凡四聖之利益普施，勿生疑心。　　又云：念念者，前念後念也。<br>　　又云：念妙法，不可生疑。又、三世常住之念念也，故上文作「是故眾生念」。今、日蓮等類，唱奉南無妙法蓮華經，可住於「念念勿生疑」之信心。煩惱即菩提、生死即涅槃之事，不可有疑也。<br>第四　二求兩願事<br>　　御義口傳云：二求者，求男求女也。求女者，世間之果報；求男者，出世之果報。是以，現世安穩是求女之德，後生善處是求男之德。求女是龍女成佛，顯生死即涅槃；求男是提婆成佛，顯煩惱即菩提，顯我等之即身成佛。今、日蓮等類，唱奉南無妙法蓮華經之行者，滿足求男求女，決定父母成佛也。<br>第五　三十三身利益事<br>　　御義口傳云：三十者，三千法門也；三身者，三諦法門也。<br>　　又云：三十三身者，十界各具三身為三十，加本來三身，合為三十三身云。所詮，三者，三業也；十者，十界也；三者，三毒也；身者，一切眾生之身也。今、日蓮等類，唱奉南無妙法蓮華經者，是三十三身之利益也。<br>　　　　　　　陀羅尼品六大事<br>第一　陀羅尼事　　御義口傳云：陀羅尼者，南無妙法蓮華經也。其故，陀羅尼是諸佛之密語，題目五字是三世諸佛秘密之密語也。今、日蓮等類，唱奉南無妙法蓮華經，是弘通陀羅尼也，「捨惡持善」之故也。<br>第二　安爾‧曼爾事<br>　　御義口傳云：安爾者，止也；曼爾者，觀也。由此安爾、曼爾，釋出止觀之二法。是以，此咒是藥王菩薩之咒，藥王菩薩是天台之本地也。安爾是我等之心法也、妙也。曼爾是我等之色法也、法也。咒此色心是妙法時，即身成佛也。<br>第三　鬼子母神事<br>　　御義口傳云：鬼者，父也；子者，十羅剎女也；母者，伽利帝母也。逆序次第時，神者，九識；母者，出於八識之無明也；子者，七識六識；鬼者，五識也。流轉門時是惡鬼，還滅門時是善鬼。是故，十界互具、百界千如之一念三千，云鬼子母神、十羅剎女也。三寶荒神者，十羅剎女之事也，所謂飢渴神、貪欲神、障礙神也。今、法華經行者，是轉三毒即三德，故非三寶荒神也。荒神者，不信法華之人也。於法華經行者前，為守護神也。<br>第四　受持法華名者‧福不可量事<br>　　御義口傳云：云法華之名者，題目也；云「者」，是謂日本國一切眾生中之法華經行者也。<br>　　又云：「者」字於男女之中，別而言之，是讚女人，指女人而云者。十羅剎女，別而言之，是以女人為本，例如龍女之「度脫苦眾生」，云女人為苦之眾生。同於藥王品之「是經典者」者<br>也。<br>第五　諦女事<br>　　御義口傳云：諦女之本地為文殊菩薩。山海何處，須為法華經行者守護之經文也。九惡一善之中，諦女定是一善；十惡煩惱時，諦女當於偷盜，逆序為次第也。<br>第六　五番神事<br>　　御義口傳云：五番神者，我等之一身也。妙者，十羅剎女；法者，持國天王；蓮者，增長天王；華者，廣目天王；經者，毘沙門天王也。此妙法之五字，是五番神。五番神，是我等之一身。十羅剎女之，妙之一字，列十九句，經文是「寧上我頭上」之文。持國天，法之一字，列九句，經文是「四十二億」云。四者，生老病死；十者，十界；二者，迷悟也。持國是依報之名，法是十界也。增長天，蓮之一字，列一十三句，經文是「亦皆隨喜」云。隨喜之言，約于佛界。廣目天，華之一字，列一四十三句，經文是「於諸眾生，多所饒益」云。毘沙門天，經之一字，列一六句，經文是「持是經者」等之文是也。<br>　　　　　　　嚴王品三大事<br>第一　妙莊嚴王事　　文句十云：「妙莊嚴者，妙法功德，莊嚴諸根也」。<br>　　御義口傳云：妙者，妙法之功德也。諸根者，六根也。是以此妙法功德，莊嚴六根者之名也。所詮，妙者，空諦；莊嚴者，假諦；王者，中道也。今、日蓮等類，唱奉南無妙法蓮華經者，悉是妙莊嚴王也。<br>第二　浮木孔事<br>　　御義口傳云：孔者，大孔小孔有二。小孔者，四十餘年之經教；大孔者，法華經之題目也。今、日蓮等類，唱奉南無妙法蓮華經是大孔也。一切眾生，是一眼之龜也。栴檀之浮木者，法華經也。生死大海中，南無妙法蓮華經之大孔之浮木，唯法華經有之也。<br>第三　當品邪見即正事<br>　　御義口傳云：嚴王之邪見，依二人之教化，而獲功德，改邪歸正。止觀一云：「邊邪皆中正」，此也。今、日本國一切眾生是邪見之嚴王，日蓮等類唱奉南無妙法蓮華經者，如二人，終得「畢竟住一乘」，悉「邪見即正」也。<br>　　　　　　　普賢品六大事<br>第一　普賢菩薩事　　文句十云：「勸發者，戀法之辭也」。<br>　　御義口傳云：勸發者，勸是化他，發是自行。普者，諸法實相，門不變真如之理也。賢者，智慧之義，本門隨緣真如之智也。故來至經末，示戀法於本二門。所詮，今、日蓮等類，唱奉南無妙法蓮華經者，必得普賢菩薩之守護也。<br>第二　若法華經‧行閻浮提事<br>　　御義口傳云：此法華經行於閻浮提，依普賢菩薩威神之力也。此經之廣宣流布，必依普賢菩薩之守護也。<br>第三　八萬四千天女事<br>　　御義口傳云：八萬四千之塵勞門也，是即煩惱即菩提、生死即涅槃也。七寶冠者，頭上七穴也。今、日蓮等類，唱奉南無妙法蓮華經者是矣。<br>第四　是人命終‧為千佛授手事<br>　　御義口傳云：法華不信之人，命終時，必墮在地獄。經云：「若人不信、毀謗此經，則斷一切、世間佛種......其人命終，入阿鼻獄」。而法華經行者，命終必可成佛，「是人命終，為千佛授手」之文是矣。千佛者，千如之法門也。謗法之人，獄卒來迎；法華經行者，千佛來迎。今、日蓮等類，唱奉南無妙法蓮華經者，得千佛來迎，是無可疑者也。<br>第五　閻浮提內‧廣令流布事<br>　　御義口傳云：此「內」字是嫌東西北三方之文也。廣令流布者，云法華經是祇流布於南閻浮提之經文也。於此「內」字可案之。今、日蓮等類，唱奉南無妙法蓮華經者，須深思之也。<br>第六　此人不久‧當詣道場事<br>　　御義口傳云：此人者，法華經行者也。奉持法華經之處，云「當詣道場」也，非去此往彼也。道場者，云十界眾生之住處。今、日蓮等類，唱奉南無妙法蓮華經者之住處，「山谷曠野皆寂光土」，此云道場也。「此因無易，故云直至」之釋，須會之。此品時，有最上第一之相傳。釋尊八年間之法華經，留有八字授予末代眾生，此八字是「當起遠迎，當如敬佛」之文，至此文而說一經終。當字是未來，當起遠迎者，是云必須對法華經行者敬之如佛之經文也。法師品云：「於此經卷，敬視如佛」。八年說法，開口是南無妙法蓮華經方便品之「諸佛智慧」，終結是「當起遠迎，當如敬佛」之八字也。但以此八字指出法華一部之要途，文句十云：「從當起遠迎，當如敬佛，述其結信者功德」。法華一部以信一字為本。<br>　　問云：於今法華經，序品首置如字，普賢品終置去字，羅什三藏之心意如何，所表是何法門耶？答云：今經之法體，以實相與久遠二義為正體。始之如字表實相，終之去字表久遠。其故，實相是理，久遠是事。理為空義，空為如義，依此，如乃與理空相配也。釋云：「如名不異，即空義也」。久遠是事，其故，本門壽量之心，以事圓之三千為正意，去當於久遠。去是開義，如是合義。開是分別之心，合是無分別之意。此開合配於生佛時，合是佛界，開為眾生。序品之始，顯出如字，是生佛不二之義也，門是不二之分，不變真如之故也。此「如是我聞」之如，習為不變真如之如。於空假中三諦，如為空，是為中，我聞為假諦。門以空為面，故為不二之上之而二也。然顯而二之義時，別列同聞眾。至於本門最終之去字，是隨緣真如，而二之分也。是以，置去字。「作禮而去」之去，約于隨緣真如，本門是而二之上之不二，「而二不二，常同常別，古今法爾」之釋，須會之。此去字習為彼五千起去之去字，其故，是五千者，相傳是五住之煩惱也，故云五住煩惱，禮己心之佛而去之義。如去二字，是生死二法。傳教云：「去是無來之如來，無去之圓去」。<br>　　如字是「一切法是心」之義，去字是「心是一切法」之義。一切法是心，是門之不變真如；心是一切法，是本門之隨緣真如也。故而，縮法界於一心，是如之義；開一心於法界，是去之義。三諦三觀之口決相承，同此意也。<br>　　一義云：如是實，去是相。實是心王，相是心數。又、諸法是去，實相是如也。今經一部之始終，習為諸法實相之四字者此也。釋云：「今經以何為體？以諸法實相為體矣」。今一重深入，配於日蓮之修行，「如」是如說修行之如。其故，宣示結要五字之付囑時，事起自寶塔品，聲徹下方，云「近令有在、遠令有在」，以有在二字，宣示本化、化之付囑也。故此，習為本門之密序也。而二佛並座，分身諸佛來集，顯說「是好良藥」之妙法蓮華經，釋尊現十種神力，結要四句，付囑上行菩薩。所付囑者，是妙法之首題。總別之付囑，塔中塔外，須思之。依此，於涌出壽量、事顯，神力囑累、事竟。此妙法等五字，末法，白法隱沒時，有上行菩薩出世，將五種修行中之四種略去，但唯受持一行，即可成佛，經文嚴然有之。<br>　　夫神力品云：「於我滅度後，應受持斯經。是人於佛道，決定無有疑」，明白俱在。此文是佛之回向文也。故受持此經之心地，是如說修行之如也。於此如之心地，受持妙法等五字，唱奉南無妙法蓮華經，無明煩惱之病，忽悉除去；妙覺極果之膚，瑩然事顯，故以去字作終結，而於其上說「受持佛語」也。煩惱惡覺之魔王，受照於諸法實相之光，觀達為「一身一念，遍於法界」，是以還禮於己心之佛，故說「作禮而去」者也。「彼彼三千、互遍亦爾」之釋，須善會其意。秘之、秘之！是唯授一人之相承，不可為他人道也。然此去字，是不去而去之去，如是相傳，以為至極矣。　　無量義經六大事<br>第一　無量義經德行品第一事<br>　　御義口傳云：無量義三字配於本觀心，初之無字是門。其故，理圓為面，談不變真如之旨，門是無常之攝屬也。不談常住，雖明「是法住法位，世間相常住」，但此是理常住，而非事常住，所談理常住之相耳。空是無之義，但此「無」非斷無之無，相即上之空處云無、云空也。此是由圓上論究者也。對本門之事常住無作之三身，門云是無常也。守護章云：「有為報佛，夢中權果。無作三身，覺前實佛也」。今、日蓮等類，唱奉南無妙法蓮華經者，是無作三身之覺前實佛也。<br>第二　量字事<br>　　御義口傳云：量字配當本門，量者權攝之義。本門之意，在談無作三身；此無作三身，非祇謂佛也，乃談森羅萬法悉是自受用身之自體顯照，故在門，明不變真如之理圓，不改其處，己之當體判作是無作三身，乃本門事圓三千之意也。是即不改櫻梅桃李各各之當體，開見為無作三身，是即量之義也。今、日蓮等類，唱奉南無妙法蓮華經者，是無作三身之本主也。<br>第三　義字事<br>　　御義口傳云：義者，觀心也。其故，文是教相，義是觀心。於心地判所說文字，是云義也。其中，說無量義是從一法所出也。能生是義，所生為無量，此是無量義經之能生、所生也，非法華經與無量義經相對之能所。云由「無相不相，名為實相」之理，開出萬法。源是實相，故云觀心。如此無量義之三字，配於門、本門、觀心之事，是法華妙法等之題與今無量義之題，為一體不二之序正也，為傳其相承之心耳！<br>第四　處一字事<br>　　御義口傳云：處一字，法華經也。三藏教與通教攝於無字，別教攝於量，圓教攝於義，此是定爾前四教為所生，而序分之此經定作是能生。能生且云為處，所生定是無量義，因之相對于權教，判之云無量義處也。<br>第五　無量義處事<br>　　御義口傳云：法華經八卷是處，無量義經是無量義也。無量義是三諦、三觀、三身、三乘、三業也。以法華經說：「於一佛乘，分別說三」，而成為法華之序分，故定隔別之三諦為無得道，圓融之三諦為得道，道破「四十餘年，未顯真實」。<br>第六　無量義處事<br>　　御義口傳云：無量義處者，一念三千也，十界各各是無量義處。此當體儘是實相之一理，此外無之矣。此說是諸法實相，為其序故作一念三千之序，云無量義處。處是一念，無量義為三千。我等眾生，朝夕所發言語，依正二法，同是無量義處，此云妙法蓮華經也，而為法華序分之開經也。　普賢經五大事<br>第一　普賢經事　　題號云：「佛說觀普賢菩薩行法經」。<br>　　御義口傳云：此法華經既是十界互具、三千具足之法體，三千十界悉是普賢也。無漏法界一法之義，故云普賢。既是妙法之十界、蓮華之十界，依正二法，悉是法華經也。此普賢經是結論如此之經，故云結經也。是以，十界悉是攝于妙法蓮華經者矣。<br>第二　不斷煩惱‧不離五欲事<br>　　御義口傳云：此文是說煩惱即菩提、生死即涅槃也。法華行者是貪欲儘其為貪欲，瞋恚儘其為瞋恚，愚癡儘其為愚癡，為普賢菩薩之行法也。須會得此意也。<br>第三　六念事　　念佛　念法　念僧　念戒　念施　念天<br>　　御義口傳云：念佛者，唯我一人之導師也。念法者，滅後是題目五字也。念僧者，於末法是凡夫僧也。念戒者，是名持戒也。念施者，以題目授與一切眾生也。念天者，「諸天晝夜，常為法故，而衛護之」意也。悉在末法當今行者身上也。善須思之！<br>第四　一切業障海‧皆從妄想生‧若欲懺悔者‧端坐思實相‧眾罪如霜露‧慧日能消除事<br>　　御義口傳云：眾罪者，於六根業障降下，事如霜露，然云以慧日能為消除。慧日者，末法當今，日蓮所弘之南無妙法蓮華經也。慧日者，約佛、約法。釋尊號慧日大聖尊，法華經云：「又如日天子能除諸闇」。末法導師，說作「如日月光明」等云。　　第五　正法治國‧不邪枉人民事<br>　　御義口傳云：末法之正法者，南無妙法蓮華經也，此五字是不欺一切眾生之秘法也。天下一同信仰正法，則此國安穩，是以，玄義云：「若依此法，天下泰平」。此法者法華經也，信仰法華經，則天下安全之事，不可有疑！<br>已上二百三十一條大事<br><br>　　　　　　　廿八品一品一文一大事<br><br>　　　　序　品<br>　 十界也　 始覺<br>於 無 漏 實 相　 心 已 得 通 達 　<br>　 妙法 不變 隨緣<br>　　此文是謂，始覺我心本來是覺，云成佛也。所謂始覺我心乃南無妙法蓮華經之題目也。<br>　　　　方便品<br>真諦　　　　　　 俗諦<br>是 法 住 法 位　 世 間 相 常 住（又讀為「是法住，則法位、世間之<br>門 本門 皆常住也」）　　此文謂，眾生之心本來是佛，云常住也。萬法原是覺體。<br>　　　　譬喻品<br>受持人 大白牛車　　 凡夫即極<br>乘 此 寶 乘　　直 至 道 場<br>題目 極果之處<br>　　此文謂，悟自身佛乘，入自身宮殿。所謂唱奉南無妙法蓮華經，是入自身宮殿也。<br>　　　　信解品<br>一念三千<br>無 上 寶 珠　 不 求 自 得<br>題目　　　 所願得遂<br>　　此文是謂，無始色心既本是理性妙境妙智，己心以外無實相可求。所謂南無妙法蓮華經，不求自得也。<br>　　　　藥草喻品<br>　　　　　　　　　　　　 三世　 題目　　 一切眾生<br>又 諸 佛 子　專 心 佛 道　常 行 慈 悲　自 知 作 佛<br>　　　　 一心一意　　 時時　　此文是謂，當來之成佛顯然，所謂南無妙法蓮華經也。<br>　　　　授記品<br>　 十界實相之佛　　 三世常住　 　 煩惱即菩提‧生死即涅槃<br>於 諸 佛 所　　常 修 梵 行　於 無 量 劫　奉 持 佛 法<br>　　　　　　　　　　　　　　　　　　於一切業障之身\t 佛與法也<br>　　此文云常、云無量劫，即本有所具之妙法也。所謂南無妙法蓮華經也。<br>　　　　化城喻品<br>　　 三千塵點<br>觀 彼 久 遠 　猶 如 今 日<br>　 在世<br>　　此文謂，元初之一念一法界外，不更有六道四聖也。所謂南無妙法蓮華經，是三世一念也。今日者，指末法云今日也。<br>　　　　五百品<br>日本國一切眾生　　　　 心法‧色法　煩惱即菩提‧生死即涅槃<br>貧 人 見 此 珠　　　其 心 大 歡 喜<br> 題目?御本尊 信心之形容　　此文謂，始知我心是本來之佛，即名大歡喜。所謂南無妙法蓮華經，是歡喜中之大歡喜也。<br>　　　　人記品<br>　　　\t 一部　　　　\t 題目<br>安 住 於 佛 道 　以 求 無 上 道<br>　　　\t 廣略　　　　　 　 要<br>　　此文謂，初覺知本來相即之三身妙理，云求無上道，所謂南無妙法蓮華經也。<br>　　　　法師品<br>　　　　　　　\t 寂光<br>當 知 如 是 人　 自 在 所 欲 生<br>　　此文是謂，我等一念妄心以外，別無佛心。九界之生死既是真如，即是自在也。所謂唱奉南無妙法蓮華經，即自在也。<br>　　　　寶塔品　<br>　　　　　 　 受持也<br>則 為 疾 得　 無 上 佛 道<br>　　　　　　 　凡夫即極也　　此文是謂，持者即是圓頓妙戒，是等妙二覺一念開悟，云疾得矣。所謂唱奉南無妙法蓮華經，是疾得也。<br>　　　　提婆品<br>忽 然 之 間　 變 成 男 子<br>　　此文之意是謂，悟得三惑之全體即是三諦，說變也。所謂唱奉南無妙法蓮華經，是三惑即三德也。<br>　　　　勸持品<br>　　　　 色法‧心法<br>我 不 愛 身 命　　　但 惜 無 上 道<br>　 不惜<br>　　此文是謂，色心幻化，四大五陰，元本惡習也。然、本覺真如是常住，所謂南無妙法蓮華經也。<br>　　　　安樂行品<br>一 切 諸 法　 空 無 所 有　 無 有 常 住　 亦 無 起 滅<br>　　　　　　　　　　　　　 無與有，皆常住也　　此文謂，原是常住之妙法，故談六道生滅，本來不生，因而無起滅。所謂南無妙法蓮華經，本來無起滅也。<br>　　　　涌出品<br>晝 夜 常 精 進　 為 求 佛 道 故<br>　　　　　　　 　求佛道乃本來也<br>　　此文謂，一念盡億劫之辛勞，本來無作三身，念念生起。所謂南無妙法蓮華經，是精進行也。<br>　　　　壽量品<br>如 來 如 實 知 見　 三 界 之 相　 無 有 生 死<br>　　此文謂，萬法見得是無作三身，云如實知見。既是無作之覺體，依何可云有生死耶？<br>　　　　分別功德品<br>持 此 一 心 福　 願 求 無 上 道<br>　　此文謂，一切萬行萬善，祇為顯一心本覺之三身耳。善惡一如，云一心福。所謂南無妙法蓮華經，是一心福也。　　 隨喜功德品<br>言 此 經 深 妙 　千 萬 劫 難 遇<br>　　此文謂，一切即妙法，顯一心之源底，甚妙無外。所謂南無妙法蓮華經，不思議也。<br>　　　　法師功德品<br>靜 散<br>入 禪 　 出 禪 者　 聞 香 悉 能 知<br>不變　死 隨緣　生 十界<br>　　此文謂，一心靜時入禪，一心散亂時出禪，知「靜散即本覺」，云悉知。所謂南無妙法蓮華經，是入禪、出禪也。<br>　　　　不輕品<br>應 當 一 心　 廣 說 此 經　 世 世 值 佛　 疾 成 佛 道<br>　　此文謂，顯法界本來皆具三諦一心之事，則己心之念念值佛，即是世世值佛也。所謂南無妙法　　蓮華經是也。<br>　　　　神力品　　　　斷破元品無明<br>是 人 於 佛 道 　決 定 無 有 疑<br>十如是<br>　　此文謂，既是十界各各本有本覺之十如是，地獄、佛界一如，是決定成佛者也。所謂南無妙法蓮華經之受持也。<br>　　　　囑累品<br>信 如 來 智 慧 者　 當 為 演 說 　此 法 華 經<br>　　此文謂，如釋迦如來之悟，一切眾生之悟，無有不同，故信如來智慧，是即妙法也。所謂南無妙法蓮華經之智慧也。<br>　　　　藥王品<br>是 真 精 進 　是 名 真 法 　供 養 如 來<br>　　此文謂，色香中道之觀念不懈，是即名真法供養如來也。所謂南無妙法蓮華經唯有一乘之故，乃真法也。世間、出世，純一實相也。<br>　　　　妙音品　　　久遠　　　 寂光土<br>身 不 動 搖 　而 入 三 昧<br>　　此文謂，悟得久遠，即是身不動搖；惑障未盡而入寂光，是云三昧。所謂南無妙法蓮華經之三昧也。<br>　　　　普門品<br>　　　　　　　　　　　 福智<br>慈 眼 視 眾 生　 福 聚 海 無 量<br>　　此文謂，法界之依正妙法故，平等一子之慈悲也。依正福智，俱是無量。所謂南無妙法蓮華經，福智之二法也。<br>　　　　陀羅尼品<br>　　　　　　　　 　　　未來顯<br>修 行 是 經 者　 令 得 安 穩<br>　　　　　　　　　　　 現在顯<br>　　此文謂，修五種妙行，則入悟道，不入嶮路，此云安穩也。所謂南無妙法蓮華經，即安穩也。<br>　　　　嚴王品<br>宿 福 深 厚　 生 值 佛 法　　此文謂，結緣一句於妙法，億劫不失，研顯大乘無價之寶珠，是云生值佛法。所謂南無妙法蓮華經之佛法也。<br>　　　　勸發品<br>是 人 命 終 　為 千 佛 授 手　 令 不 恐 怖 　不 墮 惡 趣<br>　　此文謂，悟得妙法，顯分段之身即常寂光，是云命終。千佛者千如，手者千如具足也，故不墮惡趣。所謂南無妙法蓮華經之手也。<br>已上品品別傳　畢<br>　　　　　　　廿八品悉南無妙法蓮華經事<br>　　疏十云：「總結一經，唯四而已。撮其樞柄，而授與之」。<br>　　御義口傳云：一經者，本廿八品也。唯四者，名用體宗之四也。樞柄者，唯題目之五字也。授與者，授與上行菩薩也；之者，妙法蓮華經也。此釋分明。今、日蓮等弘通之南無妙法蓮華經，是體也、心也。廿八品是用也，廿八品是助行也。題目是正行，助行攝於正行也。<br>無量義經事<br>　　御義口傳云：無量義經既是妙法序分，十界悉是妙法蓮華經之序分也。<br>序品御義口傳云：「如是我聞」四字，倘能有所心得，則一經無量之義易知矣。聞得十界互具、三千具足之妙也。此所聞是聞妙法蓮華，故、妙法之法界互具，三千清淨也。以此四字，亙及一經之始終，廿八品一文一句之義理，聞知乃己身上之法門，是云「如是我聞」也。所聞之體為南無妙法蓮華經，是以云「皆成佛道」也。此「皆成」二字，可亙及十界三千，妙法之「皆成」故也。又、佛者，己之一心也，是又十界三千之心心也。道者，名能通之義，故通於十界之心心，此時顯「皆成佛道」。「皆成佛道」之法，南無妙法蓮華經也。<br>方便品<br>　　御義口傳云：此品說十如是。此十如是者，十界也。此方便者，十界三千也。既有頂戴妙法蓮華經，故「十方佛土中，唯有一乘法」也。是妙法之方便、蓮華之方便，故是秘妙也、清淨也。妙法五字是九識，方便是八識以下。九識是悟，八識以下是迷。題作妙法蓮華經方便品，是迷悟不二也。森羅三千諸法，無非此妙法蓮華經方便也。品是義類同也。義者，三千；類者，互具；同者，一念也。指此一念三千云品，此一念三千為三佛所共識，故題於各品，由南無妙法蓮華經信之一念，而三千具足。<br>譬喻品<br>　　御義口傳云：此品之大白牛車者，「無明癡惑，本是法性」之明闇一體之義也。既是高揭三千具足之一乘車，即明闇一體，顯三千具足之義矣。雖是遍滿法界，以是一法，故云一乘。此一乘者，諸乘具足之一乘也、諸法具足之一法也，故為一白牛。又、白牛雖一，通於無量白牛，一切眾生之體為大白牛車故也。若然，妙法之大白牛車乘有妙法之十界三千眾生，而為蓮華之大白牛車，則十界三千眾生亦為蓮華而清淨矣。南無妙法蓮華經之法體如是。<br>信解品<br>　　御義口傳云：此信解不限於中根四大聲聞之領解，為妙法之信解，故是十界三千之信解也。為蓮華之信解，故是十界三千清淨之信解也。此信解之體，南無妙法蓮華經是也。<br>藥草喻品<br>　　御義口傳云：十界三千之毒草，是妙法之藥草，亦即蓮華之藥草，故本來清淨矣。清淨者，佛也。此佛之說法，南無妙法蓮華經也。是以，此品於種相體性之種字，有種類種、相對種之二開會。相對種者，三毒即三德也。種類種者，始之種字是十界三千；類者，互具也；下之種字是南無妙法蓮華經也，種類之種也。十界三千草木各各，只南無妙法蓮華經之一種也。毒草之毒亦無，是清淨草木，而為藥草矣。<br>授記品<br>　　御義口傳云：十界各各當體之言語，既是妙法蓮華之授記，則是清淨之授記矣。既是清淨之授記，則是十界三千之佛也。是以，佛以南無妙法蓮華經授記也。<br>化城喻品<br>　　御義口傳云：是妙法之化城，則十界同時無常。是蓮華之化城，則十界三千開落。常住無常，俱為妙法蓮華經之全體。化城寶處是生死本有；生死本有之體，南無妙法蓮華經也。釋云「起是法性起，滅是法性滅」。<br>五百品<br>　　御義口傳云：此品明示與五百弟子授記作佛，雖然，既是妙法之五百，十界三千皆是五百弟子也。既是蓮華之弟子，又清淨矣。所詮，十界三千無非南無妙法蓮華經之弟子也。此經之授記是矣。<br>人記品<br>　　御義口傳云：此品示有學無學之聖者來而成佛，既是頂戴妙法之學無 學，乃十界互具、三千具足之學無學也。為妙法之學無學故，不思議之十界，煩惱未盡也。是蓮華之學無學，十界三千清淨之開落也。此學無學是何物哉？學者，法也；無學者，妙也。所謂南無妙法蓮華經也。<br>法師品<br>　　御義口傳云：既是妙法之法師，十界皆為受持妙法一句一偈之法師也。既是蓮華之法師，則十界三千乃清淨之法師也。十界眾生之色法，是能持之人；十界之心性，是所持之法也。是以，色心俱為法師，顯自行化他也。所謂南無妙法蓮華經之法師故也。<br>寶塔品<br>　　御義口傳云：此寶塔由寶淨世界涌現，其寶淨世界之佛者，事相之義姑置之。證道觀心之時，是母之胎內，故父母為造作寶塔之工匠也。寶塔者，我等之五輪、五大也。然、託胎之胎云寶淨世界，故出胎云涌現也。大凡眾生之涌現，出現自地輪，故云「從地涌出」也。是妙法之寶淨世界，則十界眾生之胎內皆是寶淨世界也。是蓮華之寶淨，十界之胎內悉為無垢清淨世界矣。是妙法之地輪，亙及十界矣。是蓮華之地，即清淨地也。是妙法之寶淨，我等身體為清淨之寶塔也。是妙法蓮華之涌出，則十界出胎之產門，本來清淨之寶塔也。是法界之塔婆，十法界即塔婆也。既是妙法之二佛，十界三千皆境智之二佛也。妙法一座之三千心性，皆為二尊之所座也。是妙法蓮華二佛一座，不思議也、清淨也。是妙法蓮華之見，十界眾生、三千群類，皆見自身之塔婆矣。十界雖不同，見己身是見三千具足之塔也，見己心是見三千具足之佛也。分身者，是自父母承繼之分身，迷時是流轉之分身，悟時是果中之分身也。是以，習分身起處是習地獄也。如斯寶塔亦祇是妙法蓮華經之五字，此外無之也。見妙法蓮華經，寶塔即一切眾生，一切眾生即南無妙法蓮華經之全體也。<br>提婆品<br>　　御義口傳云：此品說釋尊本師、提婆達多之成佛，及文殊師利教化之龍女成佛。此既是妙法蓮華經之提婆、龍女，十界三千皆是調達、龍女矣。法界眾生之逆向者悉為調達，法界貪欲、瞋恚、愚癡之輩咸同龍女。調達是修德之逆罪，一切眾生為性德之逆罪。一切眾生為性德之天王如來，調達為修德之天王如來也。龍女為修德之龍女，一切眾生為性德之龍女也。所詮，釋尊也、文殊也、提婆也、龍女也，皆是同一種子之妙法蓮華經之功能，本來成佛也。是以，唱奉南無妙法蓮華經時，十界同時成佛也。此云妙法蓮華經之提婆達多也。十界三千皆是龍女，即是無垢世界，龍女一身本來成佛，是南無妙法蓮華經之當體也勸持品<br>　　御義口傳云：此品示姨母耶輸之記仟是十界同時之授記也。為妙法之姨母、妙法之耶輸故也。十界眾生心性是所持經之體也，是即勸持之流通也。勸持心性所持之經，趣向自行化他也。姨母耶輸是女人成佛，二萬大士是男子流通。此文示陰陽一體，為南無妙法蓮華經之當體也。<br>安樂行品<br>　　御義口傳云：是妙法之安樂行，十界三千悉安樂行矣。自受用之當體也，身口意誓願悉安樂行也。是蓮華之安樂行，即三千十界清淨之修行也。是諸法實相，莫非安樂行也。本門之意，十界色心，本來本有，是真實之安樂行也。安樂行之體者，所謂上行所傳之南無妙法蓮華經是也。靈山淨土，可安樂行往。<br>涌出品<br>　　御義口傳云：此品是門流通後，本門開顯之序分也。故先為顯本地無作之三身，釋尊召來己心所具菩薩之本地本化弟子。是又妙法之「從地」，故是十界之大地。既是妙法之「涌出」，則十界皆涌出也。既是十界妙法之菩薩，則皆饒益有情界、慈悲深重之大士也。既是蓮華大地，則十界大地、十界涌出之菩薩，皆是本來清淨。所詮，約悟道時，從地者，十界眾生大種之所生也。涌出者，十界眾生出胎之相也。菩薩者，十界眾生本有之慈悲也。為以本法之妙法蓮華經付囑此菩薩，而「從地涌出」也。日蓮等類，唱奉南無妙法蓮華經者，是「從地涌出」之菩薩也，莫更他求。壽量品<br>　　御義口傳云：壽量品者，十界眾生之本命也。此品云本門者，云入本之門也。將凡夫血肉之色心，談是本有，故云本門。未至此重，是云始覺，云門也；悟此者，云本覺、云本門也。所謂南無妙法蓮華經，是一切眾生本有之所在，是以經云「我實成佛已來」也。<br>分別品<br>　　御義口傳云：此品是於上品時，聞本地無作三身如來之壽，故於今品信解上品之無作三身，而分別其功德。功德者，十界各各當體之三毒煩惱，至此品時，立即分別為妙法之功德也。其功德者，本有之南無妙法蓮華經是也。<br>隨喜品<br>　　御義口傳云：此品說隨喜於妙法功德之事。五十展轉之五，是妙法五字也；十者，十界之眾生也；展轉者，一念三千也。教相時，是校量第五十人隨喜之功德。五十人者，一切眾生也。妙法之五十人，展轉說妙法蓮華經故。所謂展轉南無妙法蓮華經也。<br>法師功德品<br>　　御義口傳云：無作三身也、如來之壽也、分別功德也、隨喜也、皆己身上之事也。是以，父母所生六根，是清淨且自在無礙。既是妙法之六根，十界三千之六根皆清淨矣。既是蓮華所具之六根故，絕無不淨。以此六根，見聞覺知南無妙法蓮華經時，是本來本有之六根清淨也。<br>不輕品　　御義口傳云：此菩薩之禮拜行者，一切眾生之禮拜行也。自他一念之禮拜也。以父母果縛之肉身，為妙法蓮華經之當體而禮拜之也。云佛性、云佛身，皆是眾生當體之色心，故直行禮拜也。是以，「皆當作佛」之四字，是依於南無妙法蓮華經之種子者也。<br>神力品<br>　　御義口傳云：現十種神力，而以妙法蓮華經五字，付囑於上行菩薩。此神力者，十界三千眾生之神力也。凡夫是體之神力，三世諸佛是用之神力。神者，心法；力者，色法。力為法，神為妙。既是妙法之神力，十界悉神力也。既是蓮華之神力，則十界清淨之神力也。總之，三世諸佛神力，盡於此品。釋尊出世神力之本意，亦是此品之神力也。所謂妙法蓮華經之神力也。談十界皆成以外，別無諸佛之神力，一切法門，無非神力也。<br>囑累品<br>　　御義口傳云：此品說摩頂付囑，以此妙法留滅後。是又妙法之付囑，故十界三千皆付囑之菩薩矣。又、三摩者，能化以所具三觀三身之手，於所化頂上，讓與明珠之意也。蓋頂上明珠，是覺悟知見也。頂上明珠者，南無妙法蓮華經是也。<br>藥王品<br>　　御義口傳云：此品示藥王菩薩於佛滅後之法華弘通也。所詮，燒身燒臂者，燒是照之義，照是智慧之義，智能燒煩惱之身、生死之臂。天台大師亦是本地藥王菩薩，約能說時是釋迦；消除眾生重病者，是藥王藥師如來也。又於利物，云藥王；於自悟，云藥師。此藥王、藥師出世時，是天台大師也。藥王亦於滅後弘通，藥師如來亦於像法為暫時之利益有情。以時顯身體，以名顯義之事，佛之顯也。藥王菩薩是弘止觀之一念三千法門，其一念三千者，所謂南無妙法蓮華經是也。<br>妙音品<br>　　御義口傳云：此菩薩是法華弘通之菩薩也。故現三十四身，顯十界互具，而利益說法。是又妙法之妙音，故十界音聲悉皆妙音矣。又、十界悉三十四身所現之妙音也。又既是蓮華之妙音，故十界三千之音聲，皆無染清淨矣。是以，以慈覺大師是妙音出世。依之，入唐受口決時，傳引聲妙音。不知何故，竟誹謗法華，稱其劣於大日經等。所謂法界音聲，無非南無妙法蓮華經之音聲也。<br>觀音品<br>　　御義口傳云：此品是甚深之秘品，息災延命之品也。名當途王經。是以，就此品習以為是受繼職位之法門也。天台亦於三大部外作疏，名觀音玄，章安大師作疏兩卷，誠是秘品。云觀音、法華是眼目之異名，觀音即法華之體，所謂南無妙法蓮華經之體也。<br>陀羅尼品<br>　　御義口傳云：此品是二聖、二天王、十羅剎女，說陀羅尼，以為持經者擁護。所詮，既是妙法陀羅尼之真言，十界語言、音聲皆陀羅尼矣。是以，傳教大師云：「妙法真言，他經不說。普賢常護，他經不說」。陀羅尼者，南無妙法蓮華經之用也。此五字中，由妙之一字，說出陀羅尼也。<br>嚴王品<br>　　御義口傳云：此品依二子之教化，父妙莊嚴王，得改邪見，而住正見，成沙羅樹王佛。沙羅樹王者，梵語，此云熾盛光。一切眾生皆是由熾盛光出生之一切眾生，故是十界眾生之父也。法華之意，是自受用智也，「忽然火起，焚燒舍宅」者此也。煩惱一念火起，迷悟不二之舍宅燒卻，邪見者此也。照此邪見為邪見即正，是南無妙法蓮華經之智慧也。所謂六凡是父，四聖是子；四聖是正見，六凡是邪見，故六道眾生云皆是我父母者，此也。<br>勸發品<br>　　御義口傳云：此品是再演法華也。本二門之極理，於此品至極。慈覺大師釋云十界眾生為發心修行者，此品也。所詮，此品與序品是生死二法也。序品是我等眾生之生，此品是一切眾生之死。生死一念，云為妙法蓮華經。各品其初之題號為生方，終方為死方。此法華經是生死生死回轉。生之故，於始置「如是我聞」；如為生之義。死之故，終結「作禮而去」；去為死之義也。作禮之言，是生死之間，成其所成之我等眾生所作也。此所作者，妙法蓮華經也。禮者，不亂之義。法界是妙法，不亂也。天台大師云：「體字訓禮。禮，法也。各親其親，各子其子......出世法體，亦復如是」。體者，妙法蓮華經之事也。先釋體玄義。體者，十界之異體也，是為法華經之體。說此十界之作為是「作禮而去」也。法界之千草萬木、地獄餓鬼等，無論何界，無非諸法實相之作禮，是即普賢菩薩。普者，法界；賢者，「作禮而去」也。此即妙法蓮華經也。是以，各品之初，五字為題，終亦以五字為結；前後、中間，是南無妙法蓮華經七字也。末法弘通之要法，唯此一段有之。失此等之心，而不結要法，則不足為末法弘通之法矣，且將失日蓮本意。日蓮弟子檀那，別之才覺無益也。妙樂釋云：「子弘父法，有世界益」。子者，地涌菩薩。父者，釋尊也；世界者，日本國也；益者，成佛也；法者，南無妙法蓮華經也。今亦如是。父者，日蓮也；子者，日蓮弟子檀那也；世界者，日本國也；益者，受持成佛也；法者，上行所傳題目也。<br>御義口傳卷下<br>　　弘安元年戊寅正月一日　　　　　　　　　執筆　日　　興<br>御 義\t 口 傳　畢"
		},
		{
			"_id": "428",
			"name": "御講聞書目錄",
			"context":
				"御講聞書目錄<br><br>　一、妙法蓮華經序品第一之事　　　　　　　　　　　　　　　八四四<br>　二、妙法 　　　　　　　　　　　　　　　　　　 　　　　　八四五<br>　三、蓮華　　　　　　　　　　　　　　　　　　　　　　　　八四五<br>　四、本因本果之事　　　　　　　　　　　　　　　　　　　　八四六<br>　五、爾前無得道之事 　　　　　　　　　　 　　　　　　　　八四六<br>　六、序品之事 　　　　　　　　　　　　　 　　　　　　　　八四六<br>　七、云品之事　　　　　　　　　　　　　　　　　　　　　　八四六<br>　八、如是我聞之事　　　　　　　　　　　　　　　　　　　　八四七<br>　九、如是二字　　　　　　　　　　　　　　　　　　　　　　八四七<br>一○、耆闍崛山之事　　　　　　　　　　　　　　　　　　　　八四八<br>一一、與大比丘眾之事　　　　　　　　　　　　　　　　　　　八四九<br>一二、爾時世尊之事　　　　　　　　　　　　　　　　　　　　八五○<br>一三、淨飯王摩耶夫人成佛證文之事　　　　　　　　　　　　　八五○<br>一四、方便品之事　　　　　　　　　　　　　　　　　　　　　八五○<br>一五、佛所成就‧第一希有‧難解之法‧唯佛與佛之事　　　　　八五一<br>一六、十如是之事　　　　　　　　　　　　　　　　　　　　　八五二<br>一七、自證無上道‧大乘平等法之事　　　　　　　　　　　　　八五二<br>一八、我始坐道場‧觀樹亦經行之事　　　　　　　　　　　　　八五三<br>一九、今我喜無畏之事　　　　　　　　　　　　　　　　　　　八五三<br>二○、我聞是法音‧疑網皆已除之事　　　　　　　　　　　　　八五三<br>二一、以本願故‧說三乘法之事　　　　　　　　　　　　　　　八五四<br>二二、有大長者之事　　　　　　　　　　　　　　　　　　　　八五五<br>二三、多有田宅之事　　　　　　　　　　　　　　　　　　　　八五六<br>二四、等一大車之事　　　　　　　　　　　　　　　　　　　　八五六<br>二五、其車高廣之事　　　　　　　　　　　　　　　　　　　　八五七<br>二六、是朽故宅‧屬于一人之事　　　　　　　　　　　　　　　八五七<br>二七、諸鬼神等揚聲大叫之事　　　　　　　　　　　　　　　　八五八二八、乘此寶乘‧直至道場之事　　　　　 　八五八<br>二九、若人不信‧毀謗此經‧則斷一切‧世間佛種之事　　　　　八五九<br>三○、捨惡知識‧親近善友之事　　　　　　　　　　　　　　　八六○<br>三一、無上寶聚‧不求自得之事　　　　　　　　　　　　　　　八六○<br>三二、藥草喻品之事　　　　　　　　　　　　　　　　　　　　八六一<br>三三、現世安穩‧後生善處之事　　　　　　　　　　　　　　　八六一<br>三四、皆悉到於‧一切智地之事　　　　　　　　　　　　　　　八六二<br>三五、此一切智地四字　　　　　　　　　　　　　　　　　　　八六二<br>三六、根莖枝葉之事　　　　　　　　　　　　　　　　　　　　八六三<br>三七、枯槁眾生之事　　　　　　　　　　　　　　　　　　　　八六四<br>三八、等雨法雨之事　　　　　　　　　　　　　　　　　　　　八六四<br>三九、如從飢國來‧忽遇大王膳之事　　　　　　　　　　　　　八六五<br>四○、大通智勝佛......不得成佛道之事　　　　　　　　　　　八六六<br>四一、貧人見此珠‧其心大歡喜之事　　　　　　　　　　　　　八六七<br>四二、如甘露見灌之事　　　　　　　　　　　　　　　　　　　八六七<br>四三、若有惡人‧以不善心等之事　　　　　　　　　　　　　　八六八<br>四四、如是如是之事　　　　　　　　　　　　　　　　　　　　八六八<br>四五、是真佛子‧住淳善地之事　　　　　　　　　　　　　　　八六八<br>四六、非口所宣‧非心所測之事　　　　　　　　　　　　　　　八六九<br>四七、不染世間法‧如蓮華在水‧從地而涌出之事　　　　　　　八六九<br>四八、願佛為未來‧演說令開解之事　　　　　　　　　　　　　八七○<br>四九、譬如良醫‧智慧聰達之事　　　　　　　　　　　　　　　八七○<br>五○、一念信解之事　　　　　　　　　　　　　　　　　　　　八七一<br>五一、見佛聞法‧信受教誨之事　　　　　　　　　　　　　　　八七一<br>五二、若復有人‧以七寶滿‧是人所得‧其福最多之事　　　　　八七一<br>五三、妙音菩薩之事　　　　　　　　　　　　　　　　　　　　八七二<br>五四、爾時無盡意菩薩之事　　　　　　　　　　　　　　　　　八七二<br>五五、觀音妙智力之事　　　　　　　　　　　　　　　　　　　八七二<br>五六、自在之業之事　　　　　　　　　　　　　　　　　　　　八七二<br>五七、妙法蓮華經陀羅尼之事　　　　　　　　　　　　　　　　八七二<br>五八、六萬八千人之事　　　　　　　　　　　　　　　　　　　八七三五九、妙莊嚴王之事　　　　　　　　　　　八七三<br>六○、華嚴大日觀經等之凡夫得道之事 　　　　　　　　　　　 八七三<br>六一、以題目五字為下種證文之事 　　　　　 　　　　　　　　八七三<br>六二、題目五字‧末法必持之事　　　　　　　　　　　　　　　八七四<br>六三、天台云‧是我弟子‧應弘我法之事 　　 　　　　　　　　八七四<br>六四、色心云心法之事　　　　　　　　　　　　　　　　　　　八七四<br>六五、無作應身‧我等凡夫也之事 　　　　　 　　　　　　　　八七四<br>六六、諸河無鹹之事　　　　　　　　　　　　　　　　　　　　八七四<br>六七、妙樂大師之釋‧末法之初‧冥利不無之事　　　　　　　　八七五<br>六八、爾前經‧瓦礫國之事 　　　　　　　　　　　　　　　　　八七五<br>六九、無明惡酒之事　　　　　　　　　　　　　　　　　　　　八七五<br>七○、日蓮己證之事　　　　　　　　　　　　　　　　　　　　八七六<br>七一、釋尊持言秘法之事　　　　　　　　　　　　　　　　　　八七六<br>七二、日蓮門家大事之事　　　　　　　　　　　　　　　　　　八七六<br>七三、日蓮弟子畏怯者無用之事　　　　　　　　　　　　　　　八七六<br>七四、妙法蓮華經五字云眼之事　　　　　　　　　　　　　　　八七六<br>七五、法華經行者有水火兩種之事 　　 　　　　　　　　　　　八七七<br>七六、女人‧妙‧釋尊為一體之事 　　　　 　　　　　　　　　八七七<br>七七、置不呵責之文事　　　　　　　　　　　　　　　　　　　八七八<br>七八、無異念‧可參靈山淨土之事 　　　　 　　　　　　　　　八七八<br>七九、不可失本心之事　　　　　　　　　　　　　　　　　　　八七八<br>八○、魔王障礙天台大師之事　　　　　　　　　　　　　　　　八七九<br>八一、法華經極理之事　　　　　　　　　　　　　　　　　　　八七九<br>八二、妙法蓮華經五字之藏事 　　　　　　 　　　　　　　　　八八○<br>八三、我等眾生之成佛是必定成佛之證文事 　　　　 　　　　　八八○<br>八四、爾前與法華差異之事 　　　　　　　 　　　　　　　　　八八○<br>八五、授職法體之事　　　　　　　　　　　　　　　　　　　　八八一<br>八六、末代讓與狀之事　　　　　　　　　　　　　　　　　　　八八一<br>八七、云本有止觀之事　　　　　　　　　　　　　　　　　　　八八一<br>八八、入末法四弘誓願之事　　　　　　　　　　　　　　　　　八八一<br>八九、云四弘誓願‧應報如理之事　　　　　　　　　　　　　　八八二<br>九○、本來四弘之事　　　　　　　　　　　　　　　　　　　　八八二<br>以上九十條"
		},
		{
			"_id": "429",
			"name": "御講聞書",
			"context":
				"御講聞書<br><br>　　　　　　　　　　　　　　　　　　　　　　　　　　別名：日向記<br>　　　　自弘安元年三月十九日連續講經，至同三年五月廿八日　<br>　　　　　　　　　　　　　　　　　　　　　日　　向　記畢<br>　　夫法華經者，一切眾生皆成佛道之要法也。是以，大覺世尊稱「說時未至故」，須待可說之時節。例如郭公之送春、雄雞之待曉而鳴，此即待時故也。涅槃經云：「以知時故，名大法師」，今末法，是弘南無妙法蓮華經之七字，利生得益之時。是以，此題目雜餘事，則成僻事矣。今是身持、心念、口唱此妙法大曼荼羅之時也。依之，一部二十八品頂上，題為南無妙法蓮華經序品第一。<br>一、妙法蓮華經序品第一之事 玄旨傳云：「一切經之總要者，謂妙法蓮華經五字也」，又云：「一行一切行，恆修此三昧。所云三昧，即法華有相無相之二行，以此道理，讀誦法華經之行者，即法具之一心三觀」。此釋所云一切經，近有華嚴、阿含、方等、般若等，遠有大通佛已來諸經。本門之意，是除壽量品外之一切經也。總要者，如天有日月，地有大王，人有神魂、眼目，以此意釋之，此即妙法蓮華經之枝葉也。一行者，妙法一行納一切行。法具者，云題目五字具足萬法也。是故，三世十方諸佛、上行菩薩等，大梵天王、帝釋、四王、十羅剎女、天照太神、八幡大菩薩、山王二十一社，此外，日本國中之小神、大神等，必為守護此烴之行者，法華經第五券分明說之，如影與身、音與響，法華經二十八品如影如響，題目五字如體如音。唱奉題目之音，於十方世界無所不屆。我等雖是小音，入於題目之大音而唱奉時，一大三千界無有不屆之所。譬如小音吹貝，聲響彌遠。擊掌之音甚微，如以之擊鼓，則響徹遠方。一念三千之大事法門，此也。如此尊貴之經，毀謗之人，焉能不墮在無間耶！法然、弘法等之大惡知識是矣。<br>二、妙法　　二字是一切眾生之色心二法也。一代說教中，以妙字置於法字之上者，祇此一經。涅槃經題目云大涅槃經，雖有大字而無妙字。彼人謂但祇一「大」字亦可云妙，然大與妙不同。同是大，華嚴經之大方廣佛華嚴經題號之大，與涅槃經之大，又是天地雲泥矣！華嚴經之大，是無得道之大；涅槃經之大，是與法華同醍醐味之大。然而，云「然涅槃尚劣」者，是對法華經時之劣也。此事於涅槃經分明說之矣。涅槃經云：「如法華中，八千聲聞，得授記，成大實。如秋收冬藏，更無所作」，此文分明說己經劣於法華經矣。<br>三、蓮華　　本因本果也。云此本因本果是一念三千，本有之因、本有之果也，非始於今之因果也。五百塵點法門者，說此事也。云本因之因，是下種題目；本果之果者，成佛也。云因者，信心領納也。奉持本經時為本因；即其本因而成佛，是云本果。日蓮弟子檀那之要事，是宗本因甚於本果者也。無本因不可得本果，是以，本因是慧之因，而居名字即之位。本果是慧之果，為究竟即之位。究竟即者，九識本覺之異名。九識本法之都者，法華行者之住所也。神力品云：「若山谷曠野」等，見「即是道場」，法華行者之住所，豈非生處、得道、轉法輪、入涅槃之諸佛四處之道場耶？<br>四、本因本果之事　　示法界悉常住不滅之體也。妙樂大師之弘決，釋此事云：「當知身土，一念三千。故成道時，稱此本理；一身一念，遍於法界」。本因本果，見此釋分明。身者一切眾生，土者此一切眾生之住處。一念者，此眾生之念念作業；故成道時稱此本理者，本因本果之成道也。本理與本因本果，同事也。法界者五大也。所詮，奉持法華經之行者，既是「若在佛前，蓮華化生」，故為「稱此本理」之成道也。稱本理者，是云稱妙法蓮華經之本理也。稱法華經之本理者，是云奉持此經，「若有能持，則持佛身」者此也。<br>五、爾前無得道之事　　此法門起於蓮華二字，其故以蓮華二字云之也。唱三世諸佛之成道，從蓮華之二字出。於權教無蓮華之消息，縱云有，亦是有名無實之蓮華。指三世諸佛本時之下種，名為華，由此下種之華，而取成佛之蓮。妙法蓮華即下種，下種即南無妙法蓮華經。華是本因，蓮是本果，不信謗法之人，豈具足華之本因耶？經云：「若人不信、毀謗此經，則斷一切、世間佛種」。迷於此蓮華，故無十界具足；既無十界具足，一念三千之形影並無矣。一切法門起於蓮華二字，於一代說教，云無得道，亦是起於蓮華二字，須深思焉。<br>六、序品之事　　此事，云教主釋尊，於說法華經前先顯瑞相也。今入末法，南無妙法蓮華經必顯之瑞相，勝彼百千萬倍矣。其故，如雨視龍而有大小，蓮華隨池之深淺而其色不同也。<br>七、云品之事　　品者，釋云「義類同」，此法華經是三佛聚來判定者也。三佛者，釋迦、多寶、分身是也。此三佛評定云，一切眾生皆成佛道，唯限於法華經。皆是真實之證明、舌相梵天之誠證、要當說真實之金言，集此等義類相同者名之以品也。天竺名跋渠，此土名品字。釋迦、多寶、分身三佛合口同音所作判定之我等眾生成佛也。譬如鶵鳥於卵內啄殼欲出，母亦同其時同其所而啄開。是即感應念慮故。今法華經之成佛亦如是，三世諸佛同音同時所定之成佛也。故經云：「從佛口生」、「如從佛口」。<br>八、如是我聞之事　 示云：云如者，眾生之如與佛之如，為一如而無二如也，然而分作九界與佛界云「是」也。如釋「如名不異，即空義也」，云無些許之異。所詮，法華經之意，謂煩惱即菩提、生死即涅槃、生佛不二、迷悟一體，是云「如」也。是以，「如」為實相，「是」為諸法。又、「如」乃心法，「是」乃色法。「如」乃寂，「是」乃照。「如」為一念，「是」為三千。今經之心，文文句句，一念三千之法門也。總之，「如是我聞」四字以外，全無今經之體。如與妙同一事，是與法亦同一事，法華經與釋尊與我等之三，全無不同，「如我等無異」，云為「如」也。佛是悟，凡夫是迷，云為「是」也。云我聞者，我是阿難，聞者釋為耳之主，聞者名字即也。如是二字是妙法也。以阿難為首之靈山一會聽眾，同時聽聞妙法蓮華經五字，是云「我聞」也。是以，相傳訓讀，我所聞者，「如」即「是」也。所詮，末法當今，我聞南無妙法蓮華經，須會此意！我是真如法性之我，天台大師判是同聞眾，云同聞其事之眾也。同者，妙法蓮華經也。聞者，聞得即身成佛，限於法華經也。<br>九、如是二字　　約教下釋時，文句之一云：「又一時接四箭，不使墮地，未敢稱捷。策鈍驢、驅跛鱉，尚不得一，何況四耶」！記一云：「大經云，迦葉菩薩問云：云何智者，觀念念滅？佛言：譬如四人，皆善射術，聚在一處，各射一方，念言我等四箭，俱射俱墮。復有人念，及其未墮，我能一時，以手接取。佛言：捷疾鬼復速是人，如是飛行鬼、四天王、日月神、堅疾天，展轉疾箭，無常過此」。此本末之意，他師雖釋解此經之如是，然、猶於法華經之理，深所不合也。一二之義理已所難盡，何況因緣，何況約教，觀心之四耶？可如此破之。所詮，法華經以「速疾頓成」為本，我等眾生無常之速，勝於捷疾鬼。是以，人之出息不待入息。此經之如是，勝於爾前諸經之如是，為超八之如是也。超八醍醐之如是者，「速疾頓成」之故也。妙樂大師云：「若非超八之如是，安為此經之所聞」？<br>一○、耆闍崛山之事　 示云：耆闍崛山者，靈鷲山也。靈者，三世諸佛之心法也，必留佛法於此山也；鷲者，鳥也。當此山之南，有地名尸陀林，棄死人之所也。鷲食屍而住此山，乃云靈鷲山也。所詮，今經之心，談迷悟一體。靈者法華經，是三世諸佛之心法、悟也。云鷲者，是畜生、迷也。迷悟不二開之，中道即法性之山也。云「耆闍崛山中」者，是迷悟不二、三諦一諦、中道第一義空之內證也。是以，行法華經之日蓮等之弟子檀那，其住所縱在任何山野，亦即靈鷲山也。其行者豈非釋迦如來耶？日本國是耆闍崛山，日蓮等類，必是釋迦如來矣。總之，修行一乘南無妙法蓮華經之所，無論何地，必為常寂光之都，靈鷲山矣。此「耆闍崛山中」者，煩惱之山也。佛菩薩等是菩提之果，煩惱山中、三世諸佛為說法華經。諸佛是法性之依地，眾生是無明之依地。此山於壽量品說是本有之靈山；<br>本有之靈山者，此娑婆世界也。中亦有日本國，法華經之本國土妙、娑婆世界也。本門壽量品，未曾有之大曼荼羅建立之所在地也。瑜伽論云：「東方有小國，其中唯有大乘種姓」。大乘種姓者，法華經也，是云法華經下種必得成佛也，所謂南無妙法蓮華經也。小國者，日本國也。<br>一一、與大比丘眾之事　 示云：文句一云：「釋論明大者，亦言多，亦言勝......遍知內外經書，故言多。又數至一萬二千，故言多。今明有大道故、有大用故、有大知故，故言大。勝者、道勝、用勝、知勝，故言勝。多者，道多、用多、知多，故言多」，又云：「含容一心、一切心，故名多也」。記一云：「言一心一切心者，心境俱心，各攝一切，一切不出三千故也。具如止觀第五文。......若非圓心，不攝三千。故三千總別，咸空假中。一文既爾，他皆准此」。此本末之心，釋心境義之一念三千也。止觀第五之文者，指「夫一心具十法界......不可思議境」之文也。心境義之一念三千者，從此「與大比丘眾」之大字釋出。大多勝三字，三諦三觀也。圓頓行者起念之當體，乃三諦三觀之大多勝也。此釋所云之「總」者一心也，「別」者三千也。「一文」者，大之一字。今入末法，法華經行者日蓮等類，正是「大多勝」之修行也。法華經行者，悉為以釋迦如來為首之大人所敬，實與大曼荼羅同在之比丘眾也。本門事之一念三千，南無妙法蓮華經，大多勝之比丘眾也。文文句句，六萬九千三百八十四字，每字大多勝也。人法一體，即身成佛。是以，釋云：「大是空義，多是假義，勝是中義」。一人之上，大多勝三義分明具足。大者，門；多者，本門；勝者，題目。法華經之本尊，云是大多勝之大曼荼羅，是豈非「與大比丘眾」耶？二界、八番雜眾，悉是法華會座之大曼荼羅也。法華經行者，捨二法之情，唯信妙法，是云大；此題目之一心含容一切心，是云多；殊勝於諸經諸人，故云勝也。一切心盡法界。一心者，法華經之信心也；信心即一念三千也。<br>一二、爾時世尊之事　 示云：世尊者，釋迦如來。所詮，世尊云是孝養之人。其故，不孝之人不云世尊，教主釋尊方是世尊之本。助父淨飯王、母摩耶夫人成道也。然、今經之座，父母未在座，以法華經送向方便土。「彼土得聞」者是也。但法華經之心是「十方佛土中，唯有一乘法」，母摩耶夫人生忉利天，忉利天即為寂光土，方便土即為寂光土，「四土一念，皆常寂光」，都是法華經之說處。虛空會時之說法華，豈獨漏忉利天耶？寂光土之說法華，豈獨漏方便土乎？既都是法華經之說處，同聞眾之人數也。<br>一三、淨飯王摩耶夫人成佛證文之事　 示云：方便品云：「我始坐道場，觀樹亦經行」之文是也。又、壽量品云：「然我實成佛已來」之文是也。教主釋尊成道之時，淨飯王、摩耶亦得道，本二門得道之文是也。此文是日蓮己心之大事，「我始」與「我實」之文，須善思之！其故，爾前經之心，是父子各別之談道也，是以無成佛之事。今經之時，定父子之天性，談父子一體，父母之成佛即子之成佛也，子之成佛即父母之成佛也。釋尊之「我始坐道場」時，淨飯王、摩耶夫人同時成道。釋尊之「我實成佛」時，淨飯王、摩耶夫人同之。始本俱同時成道也。此法門，除天台、傳教等外，別無一人得知也。入末法，日蓮等類，此法門須深秘之。譬如蓮華之華不相離也。是以，法華經行者，男女悉非世尊乎！藥王品云：「於一切眾生中，亦為第一」，此非即世尊之經文乎？既為「是真佛子」，作法王之子，非世尊第一耶？<br>一四、方便品之事　　妙法蓮華經五字者，名體宗用教之五重玄義也。是以，止觀釋十章，此十章即妙法蓮華經之能釋也。釋名者，名玄義也。體相、攝法之二，是體玄義也。偏圓之一，是教玄義也。方便、正觀、果報之三，是宗玄義也。起教之一，是用玄義也。始之大意、與終之旨歸，此二章除外。此意是因止觀一部所詮，皆納於大意與旨歸，是無明即明之大意故也。無明、即明，不加分別者，旨歸也。今修行妙法蓮華經之五重玄義，則得煩惱即菩提、生死即涅槃之開悟。大意與旨歸，悉是法華信心之事。「以信得入、非己智分」者此也。我等眾生之色心二法，是妙法二字也。開覺「無始色心，本是理性，妙境妙智」，是云大意也。大是色法之德，意是心法之德，大字訓形。今、日蓮等類，唱奉南無妙法蓮華經之男女、貴賤等之色心本有之妙境妙智也。父母果縛之肉身外，別無三十二相、八十種好之相好，即身成佛是也。故而，大之一字，悉收法界，故法華經云大乘也。具足一切佛、菩薩、聖眾、人畜、地獄等眾生之智慧，故云佛意也。大乘云者，同其事，是即妙法蓮華經之具德。是以，九界眾生之意為佛意，以一切經心為法華經意，「於一佛乘，分別說三」者此也。如此尊貴之法華經，而謗之者，此非是割三世諸佛之舌乎？然而，此妙法蓮華經之具德，雖以佛智猶難衡量，何況菩薩智力豈可及耶？依之，大聖塔中偈之相傳云：「一家本意，只以一言為本」。此一言者，寂照不二之一言也、或云「本末究竟等」之一言也。真實之義，南無妙法蓮華經之一言也。本者，凡夫；末者，是佛；究竟者，生佛一如也。生佛一如之如體，所謂南無妙法蓮華經是也。<br>一五、佛所成就‧第一希有‧難解之法‧唯佛與佛之事　 示云：佛者，釋尊之事也。成就者，法華經也。第一是對爾前之不第一，希有對爾前之不希有，難解之法是對爾前之不難解，此佛所示，既是諸法實相，十界眾生云佛；十界眾生之語言音聲，成就而作法華經也。三世諸佛出世本懷之妙法，既是優曇華之妙文，故為第一希有矣。九界智慧所不及，故是難解之法也。成就者，我等眾生煩惱即菩提、生死即涅槃之事也。權教之意，終不成佛，非成就矣。門顯二乘成佛，是即成就。說佛所成就者，此也。至於唯佛者，釋迦；與佛者，多寶。多寶不涌現，難言與佛。雖然，終則將出現，故云與佛是多寶也。所詮，日蓮等類之心，唯佛是釋尊，與佛則必是日蓮等類之事也。其故，「唯佛」之唯，於譬喻品重之而說「唯我一人」，「與佛」二字重之，至方便品之末而說「若遇餘佛」也，釋謂「深覺圓理，名之為佛」，故知「與佛」云者，法華經行者男女之事也，是「與」之於「唯我一人」之釋尊之佛也。此二佛相會，是「乃能究盡」處之諸法實相之法體也。是以，十如是云十界，十界即十如是，十如是即法華經之異名也。<br>一六、十如是之事　　示云：此十如是乃法華經之眼目、一切經之總要。是以，開覺此十如是，則於諸法無迷悟，於實相無染淨。依之，天台大師之止觀十章，亦是由此十如是釋出。故、更無有逾於十如是之法門者矣。以此，和尚授云：「十大章是全十如是，若覺大意時，以性如是意，可分別以下玄如圖」。十如是習於十大章之事，「性如是」為大意，「相如是」為釋名，「體如是」為體相，「力如是」為攝法，「作如是」為偏圓，「緣如是」為方便，「因如是」為正觀，「果報如是」為果報，「本末究竟如是」乃旨歸也。此中起教之章，云化他利物、果上化用。<br>一七、自證無上道‧大乘平等法之事　 示云：於末法當今證大乘平等法之事，日蓮等類為限。是以，此經文，是教主大覺世尊，證法華經之極理，番番出世而說也。所詮，此自證者，指三十成道之時也。其故，教主釋尊十九出家、三十成道，故有「自證無上道」等文。所詮，此品之心在明十界皆成之旨，然所云自證，是說十界為諸法實相之一佛；地獄、餓鬼，悉可證得無上大乘之妙法也。「自」指十界，云如願證得之事。權教是不平等之經，法華經是平等之經。今、日蓮等類，是真實「自證無上道、大乘平等法」之行者。所謂南無妙法蓮華經之大乘平等法廣宣流布之時也。<br>一八、我始坐道場‧觀樹亦經行之事　 示云：此文說教主釋尊三十成道之時。觀樹之樹云者，十二因緣之事也。所詮，說觀十二因緣而作經行也。十二因緣是法界之異名，亦法華經之異名也。其故，樹木有枝葉華<br>，是即生住異滅之四相也。大覺世尊，觀十二因緣之流轉而作經行。所詮，觀末法當今一切眾生謗法華經，必將流轉，日蓮乃經行日本國，弘通南無妙法蓮華經之事，亦復如是。法華經行者悉是坐道場之人也。<br>一九、今我喜無畏之事　　示云：此文是觀權教說畢，來至說法華經時，歡喜無畏。其故，爾前之間有畏於一切眾生，思若不說法華經空度一生，深有所畏。今則，無所畏懼之事，時節來至而說故，無畏而喜也。今、日蓮等類亦如是。日蓮三十二前曾有所畏，若不弘此南無妙法蓮華經，將如之何而畏矣。今即無此恐，既來末法當時，南無妙法蓮華經七字，弘傳日本國，故無有可畏。終必於一閻浮提廣宣流布之事，是一定者也。<br>二○、我聞是法音‧疑網皆已除之事　　示云：法音者，南無妙法蓮華經也。疑網者，云最後品之無明也。說奉持此經者，悉除之。此文是舍利弗領解，三重無明、一時俱盡之事。今、日本國一切眾生，雖已聞法華經之法音，而未能信，豈疑網皆已除盡者耶？若是未除，入阿鼻獄無疑矣。疑字是元品無明之事，斷得此疑，方云信也。釋云：「無疑曰信」，身子無此疑故，成華光佛。今、日蓮等類，信受題目之法音，故更無疑網。說「如我等無異」，順易得成與釋迦同等之佛，其事無有可疑也。疑網者，存於色心二法之惑障也。疑是心法、網是色法，謂奉持此經而信之，色心二法之惑障悉除也。此「皆已」之已，是身子尊者指廣開三顯一云已也。今是領解之文段，身子聽聞妙法實相之理，心懷大歡喜。所詮，如舍利弗尊者之智者，亦來至法華經而成華光佛，疑網斷除，何況末法當時之權人謗法者，不遇此經，可得作佛耶？<br>二一、以本願故‧說三乘法之事　　示云：此經文是說，身子尊者於成道之國、離垢世界，雖非惡世，以身子本願故，而說三乘之法。其本願云者，身子立菩薩行，為乞眼婆羅門而抉眼，其時，由菩薩行退轉。此菩薩行、立百劫，已行六十劫，餘四十劫時，以應乞眼而抉眼，其時，退菩薩行，而立願「願成佛日，開三乘法」。既是「上品淨土，不須開漸」，不應更有說三乘法之事，然以本願故，說三乘法也。此行，立於禪多羅佛所，此事云身子之六住退，大有論判。此有重重義理，非易於領會之事，或云是欲怖地前之意，或云是權者退。所詮，六住退者，云於六根、六境為取去菩薩行之事。以此思之，末法當今，修行法華經，必有如身子之退轉者矣。所詮，身子之眼被取，是菩薩之智慧行被取也。今、日蓮等類，奉持南無妙法蓮華經之眼，受謗法諸人之障礙，豈非受抉眼乎？所詮，彼之乞眼婆羅門，藉乞眼欲使身子自菩薩行退轉，乞得眼後，踏之棄之，全非以菩薩之供養為本，乞眼祇欲使其退轉耳！身子心思一念立菩薩行，即值如此事，向後不可立菩薩行，但立二乘行即可，以後悔故，成佛之日，說三乘法。所詮，是不堪乞眼婆羅門之責故耳。法華經行者，須堪忍三類強敵，不可捨棄妙法之信心，應以信心為眼目也。<br>二二、有大長者之事　　示云：於此長者，天台大師釋三長者，一世間長者、二出世長者、三觀心長者是也。此中，以出世觀心長者，為此品之長者。長者是釋迦如來也。觀心之長者時，是一切眾生也。所詮，法華經行者，男女俱為長者也。文句五有詳釋焉。言末法當今之長者，則是日蓮等類，唱奉南無妙法蓮華經者也。是以，釋三長者時，文句五云：「二標位號為三：一世間長者、二出世長者、三觀心長者。世備十德：一姓貴、二位高、三大富、四威猛、五智深、六年耆、七行淨、八禮備、九上歎、十<br>下歸」，又云：「出世長者，佛從三世真如實際中生，功成道著，十號無極。法財萬德，悉皆具滿。十力雄猛，降魔制外。一心三智，無不通達。早成正覺，久遠若斯。三業隨智，運動無失。具佛威儀，心大如海。十方種覺，所共稱譽。七種方便而來依止，是名出世佛大長者。三、觀心者，觀心之智，從實相出，生在佛家，種性真正，三惑不起，雖未發真，是著如來衣，稱寂滅忍，三諦含藏一切功德。正觀之慧，降伏愛見，中道雙照，權實並明，久積善根，能修此觀。此觀出於七方便上，此觀觀心性，名上定，則三業無過。歷緣對境，威儀無失。能如此觀，是深信解相，諸佛皆歡喜。歎美持法者，天龍四部，恭敬供養。下文云：佛子住是地，即是佛受用，經行及坐臥，既稱此人為佛，豈不名觀心長者」？此釋分明，觀心長者，具足十德。所謂引證之文，引自分別功德品「則是佛受用」之文，經文有「佛子住此地」，「此」字移為「是」字，「經行若坐臥」之「若」易為「及」字，又引法師品之文，所詮「佛子」者，法華經行者也。「此地」者，實相之大地也。「經行若坐臥」者，法華經行者四威儀之所作所為，悉是佛之所為。我等眾生所為當體，佛之所為也。有此當體之所為，乃見是長者。是以，觀心之長者是我等凡夫也。且、末法當今，法華經行者之外，無觀心長者也。今、日蓮等類，唱奉南無妙法蓮華經者，莫非「無上寶聚，不求自得」之長者乎！「既稱此人為佛」之六字，須留心思之。<br>二三、多有田宅之事　　示云：田宅者，長者之財寶也。所詮，田者命，宅者身也。文句五，釋田宅為身命。田產米，米活命，宅安身是家，安穩身命二者外，別無財寶。約於法門，田是定，宅是慧。是以，定如田地，慧如萬法，自我等一心之田地，生起諸法之萬法。釋是「法華一部，方寸可知」，八年之法華亦是一心開作三千。所詮，田是定，妙之德；宅是慧，法之德，又是本兩門，止觀之二法也。教主釋尊以本兩門之田宅，助一切眾生，田宅是我等眾生之色心二法，值遇法華經，唱奉南無妙法蓮華經時，體得煩惱即菩提、生死即涅槃，豈非「多有田宅」之長者耶？云「多有」之心是於心法具足之心數，於色法具足之所作，故「多有田宅」之文是一念三千之法門也。其故，一念是定，三千是慧，既釋云：「田宅，別譬也。田能養命，譬禪定資般若。宅可棲身，譬實境為智所託」，此釋分明。田宅是身命，身命即南無妙法蓮華經。奉持此題目者，豈非「多有田宅」之長者耶？今入末法，日蓮等類，作「多有田宅」之本主，為如說修行之行者也。<br>二四、等一大車之事　　示云：此大車者，乃直至道場之大白牛車，其疾如風。所詮，南無妙法蓮華經，云「等一大車」。等者，諸法實相；一者，唯有一乘法；大者，大乘；車者，一念三千。是以，釋「等」字，為「子等車」等。子等之等，同「如我等無異」之等，車等之等是「平等大慧」之等。今、日蓮等類，唱奉南無妙法蓮華經者，男女貴賤，同是持得「無上寶聚，不求自得」之金言者也。不論智者愚者，皆即身成佛也。疏五云：「一、等子，二、等車。以子等故，則心等，譬一切眾生等有佛性，佛性同故，等是子也。第二、車等者，以法等故，無非佛法，譬一切法皆摩訶衍，摩訶衍同，故等是大車。而言各賜者，各隨本習，四諦、六度，無量諸法；各於舊習，開示真實；舊習不同，故言各。皆摩訶衍，故言大車」。<br>二五、其車高廣之事　　示云：此車是南無妙法蓮華經，即我等眾生之體也、法華一部之總體也。高廣者，佛知見。是以，此車於方便品時，說「諸佛智慧」，稱歎其智慧「甚深無量」；今於此，說「其車」，讚稱「高廣」。故、文句五云：「其車高廣下，譬如來知見深遠，橫周法界之邊際，豎徹三諦之源底，故言高廣也」。所詮，此如來者，一切眾生也，既為諸法實相之佛故也。知見者，色心二法也；知是心法，見是色法。色心二法言高廣，高廣即本二門，此即南無妙法蓮華經也。<br>二六、是朽故宅‧屬于一人之事　　示云：此文，文句五云：「明失火之由」。此宅者，三界之火宅。云火者，煩惱之火。此火及宅，如「屬于一人」所示，釋迦一佛之利益也。非彌陀、藥師、大日等諸佛之救護，乃教主釋尊一佛之化導，「唯我一人，能為救護」者是也。此「屬于一人」之文，其意重見於五卷提婆品云：「觀三千大千世界，乃至無有，如芥子許，非是菩薩捨身命處，為眾生故」。妙樂大師釋此「屬于一人」之經文時，於記五云：「咸歸長者，一色一香，一切皆然」。既判釋「咸歸長者」，法界所有一切眾生所受苦惱，悉歸於釋尊一人之長者矣。「一色一香，一切皆然」者，法界千草萬木、飛華落葉之體，皆見是無常遷滅之質，歸於佛道亦「屬于一人」之利益也。此利益之本源，是為使導進於南無妙法蓮華經之內證也。所詮，入末法，「屬于一人」之利益，當於日蓮之身，日本國一切眾生所受苦惱，悉歸日蓮一人之「屬于一人」也。教主釋尊是「唯我一人，能為救護」，日蓮是「一人能為救護」。文句五云：「是朽故宅屬于一人下，第二有一偈，明失火之由。三界是佛化應之處，發心已來，誓願度脫。故云屬于一人」。此釋「發心已來，誓願度脫」，豈非當於日蓮之身耶！<br>二七、諸鬼神等揚聲大叫之事　　示云：諸鬼神等者，親類部屬等，云鬼神也。我等眾生死時，妻兒眷屬聚來悲歎，是云揚聲大叫。文句五云：「諸鬼神等下，第四、一行半，明被燒之相。或云親屬為鬼神，哭泣為揚聲」。　<br>二八、乘此寶乘‧直至道場之事　　示云：此經文是明我等眾生之煩惱即菩提、生死即涅槃也。其故，文句五云：「此因無易，故云直至」。此釋之意是謂，爾前之心是教人捨煩惱，厭生死，別求菩提涅槃；法華經之意是云，煩惱即菩提、生死即涅槃也。直與即同意。所詮，日蓮等類，唱奉南無妙法蓮華經者，須會得住處即寂光土。故「乘此寶乘」，忽至妙覺極果之位，是云「直至道場」也。直至之文意，四十二位，此造其極。此直之一字是地獄即寂光、餓鬼即寂光土也。法華經行者之住處，雖山谷曠野，亦直至道場；道場者，究竟之寂光也。是以，「乘此寶乘」上之乘是法華行者；於此品之意，是中根之四大聲聞。總之，一切眾生也。今入末法，是日蓮等類也。寶乘之乘字，是大白牛車之妙法蓮華經。是以，上之乘是能乘，下之乘是所乘。寶乘是蓮華。釋迦、多寶等諸佛，亦是乘此寶乘。此於提婆品重說時，云：「若在佛前，蓮華化生」。釋迦、多寶二佛，是我等己心也。為顯值遇己心之法華經而成佛，釋迦、多寶二佛並座，顯「乘此寶乘，直至道場」。此乘是車，車是蓮華。此蓮華上之妙法，是我等生死之二法、二佛也。直至之至，非由此至彼之至，而是云住處即寂光為至也。此寶乘之寶是七寶大車，七寶即頭上七穴；七穴即末法之要法，南無妙法蓮華經是也。此題目五字，是為我等眾生，渡三途河之船也。於紅蓮地獄禦寒，焦熱地獄致涼風，於死山作蓮華，渴時變水，飢時變食，裸時作衣，為妻、為子、為眷屬、為家，施無窮之應用，利益一切眾生。直至道場者此也。是以此身，即其所處而居寂光土，是云「直至道場」也。直字，須留心思之也。<br>二九、若人不信‧毀謗此經‧則斷一切‧世間佛種之事　　示云：此經文之意，是謂若不信小善成佛，則斷一切世間佛種。文句五云：「今經明小善成佛，此取緣因為佛種。若不信小善成佛，即斷世間佛種也」。爾前經<br>之心，不明小善成佛；法華經之意是，雖一華一香之小善，歸法華經，則成大善。縱令是充滿法界之大善，若不值此經，不成善根。譬如諸河之水，入於大海則成鹹味，不入，則祇為本來之水耳！法界善根亦不歸入法華經，不成善根。是以，釋云：「斷世間佛種者，『淨名』以煩惱為如來種，此取境界性也」。此釋是謂，依淨名經之意，我等眾生一日一夜所作罪業，起八億四千念慮。餘經之意，皆說是三途業因；法華經之意，明此業因即佛也。是以，以煩惱為如來種子者此義也。此淨名經之文，正是「文在爾前，義在法華」之意。此境界性者，末師釋時，判作「能生煩惱，名境界性」。我等眾生眼耳等六根，生起妄執，是云境界性。權教之意，說須捨此念慮；而法華經之意是說，此境界性外，無三因佛性之種子，是即可成三身圓滿佛果之種性也。此種性，信權教之人不知之，謗此經故，不知凡夫即極之義，故斷一切世間佛種。是以，六道眾生，本亦具足三因佛性，終可顯三身圓滿之尊容者，以謗此經故，斷六道佛種。故、妙樂大師云：「此經遍開六道佛種，若謗此經，義當斷也」。所詮，日蓮之意，「一切」之言指十界，謗此經，則斷十界佛種。故、誹謗二字，大論云：「口謗言誹，心背云謗」。是以，經色心三業，誹謗法華經之人，必入阿鼻獄無疑。所謂弘法、慈覺、智證、善導、法然、達摩等之大謗法者也。今、日蓮等類，唱奉南無妙法蓮華經，豈非繼三世諸佛之佛種者乎﹖<br>三○、捨惡知識‧親近善友之事　　示云：惡知識者，在世善星、瞿伽利、提婆等是也；善友者，迦葉、舍利弗、阿難、目連等是也。於末法當今，云惡知識者，法然、弘法、慈覺、智證等權人謗法之人眾也；稱善知識者，日蓮等類也。總之於知識，重重有之，外護知識、同行知識、實相知識是矣。所詮，實相知識者，所謂南無妙法蓮華經是也。知識者，云識形、知心耳，是即色心二法也。須捨謗法之色心，顯法華經妙境、妙智之色心。惡友是謗法之人眾，善友是日蓮等類也。<br>三一、無上寶聚‧不求自得之事　　示云：於此無上寶聚，一是釋尊因行果德之萬行、萬善之骨髓云寶聚；二是謂妙法蓮華經。不求者，中根之四大聲聞，得如此寶聚，任運自在，是「此實我子，我實其父」之故耳。總之，一切眾生也。云自得者，自是十界，此與「自我得佛來」之自相同，得亦相同。入末法，自得者，日蓮等類也。自者，法華經行者；得者，題目。得之一字含師弟，含與、得之義。不求者，入於佛法，有修行、覺道之辛勞。釋迦如來往來娑婆八千遍，辛勞求得之功德也。是以，乃成今釋迦牟尼佛；法華經行者，不求而受得此功德，乃說自得焉。此自字是一念，得是三千。又、自是三千，得是一念。又、自是自，得是他。總之，自得二字盡法界。所詮，此妙法蓮華經，由自而得。自者，釋尊；釋尊即己之一心，自一心之釋尊受得之南無妙法蓮華經也。日蓮亦是生年三十二而自得之題目也。<br>三二、藥草喻品之事　　示云：藥者，「是好良藥」之南無妙法蓮華經也。是頂戴妙法之草，無非藥也。草雖中根之聲聞，總之是一切眾生也。譬如以釉藥塗之於土器，於我等眾生，父母果縛之肉身，施以南無妙法蓮華經之藥，煩惱即菩提、生死即涅槃是也。教以此意，是云喻。釋云：「喻者，曉訓也」。提婆龍女之畜生、人，天帝、羅漢、菩薩等，無不皆藥草之佛也。末法當今之法華經行者日蓮等類，是藥草而為日本國一切眾生之藥王也。<br>三三、現世安穩‧後生善處之事　　示云：所詮，聽聞此妙法蓮華經云現世安穩，亦云後生善處。既於上說「聞是法已」，聞是名字即之凡夫，奉聞妙法，即身成佛，「若有能持，即持佛身」者是也。聞故奉持，故三類之強敵來，以其來而「現世安穩」之記文顯焉，是法華行者之事無可疑矣。可見法華行者必值如斯之大難，以值大難，而決定「後生善處」之成佛，是豈非於現世得安穩耶？「後生善處」，於提婆品說得分明。所詮，現世安穩者，信奉法華經，離三途八難之苦，以至善惡上下之人眾，皆得與教主釋尊同等之佛果，顯自身本覺之如來。自身當體，既是妙法蓮華經之藥草，現世安穩矣。開會此義者云「後生善處」也。云妙法蓮華經者，妙法之藥草也。所詮，現世安穩是色法，後生善處是心法。十界色心開覺妙法，是云「現世安穩、後生善處」也。所詮，以弘法華經稱「現世安穩、後生善處」也。三四、皆悉到於‧一切智地之事　　示云：一切智地云者，法華經也。譬如三千大千世界之土地、草木、人畜等，皆備於大地。八萬法藏、十二部經，悉歸入於法華。皆悉二字，是謂善人、惡人、迷、悟、一切眾生之惡業、善業，此外藥師、大日、彌陀，並地藏、觀音，橫及十方，豎亙三世，所有諸佛之具德、諸菩薩之行德，總之十界眾生之善惡、業作等，說是皆悉也。使之歸入於法華經，稱一切智地之法華經也。故、文句七云：「皆悉到於一切智地......地者，實相也；究竟非二，故名一。其性廣博，故名為切。寂而常照，故名為智。無住之本，立一切法，故名為地。此圓教實說也。凡有所說，皆令眾生到此智地」。此釋一切智地四字，洵是委細。「一」云究竟，「切」釋廣博，「智」云寂而常照，「地」判作無住之本。然、凡有所說，是指約教；皆令眾生，是納入機緣。指十界眾生云切；指凡有所說，云：「究竟非二，故名一」也。一者，云三千大千世界、十方法界也。其上有人畜等，是地也。記七云：「切字，並通訓眾也」。故、一切之二字盡法界。諸法是切，實相是一。所詮，法界實相之妙體，為照而常寂之一理，十界三千無非一法性，是說一也。三千諸法各各既是本分，切之義也。故、一是妙，切是法。妙法二字，一切之二字也，無住之本是妙德，立一切法是法德。一切智地者，南無妙法蓮華經是也。一切智地即一念三千也。今入末法，弘通一切智地，是日蓮等類也。然、一者，一念；切者，三千。由一心而起松櫻是切，此「是」約於心法之義。於色法，手足等是切，一身是一切。所詮，色心二法，作一切智地而為南無妙法蓮華經也。三五、此一切智地四字　　此一切智地四字，盡收法華經一部八卷之文文句句。此一切智地者，三諦、一諦、非三非一也。約三智是空智，是以難云三諦。雖然，乃三諦即一諦之空智也。是以，於三諦有三三九箇之三諦。首先於空諦云三諦時，呼出空諦者是假諦，而空諦者即空諦；以空諦、假諦為不二者，云中道。三諦同如此，須心會之。所詮，此一切智地，可會之為九識法性。是九識法性，則迷悟不二、凡聖一如，故云空也。無分別智光，云空。此九識法性者，所指是何法界耶？法界者，十界也；十界即諸法也。此諸法當體，本有之妙法蓮華經也。為迷於此事之眾生，一佛現而分別說三，此即出離九識本法之都也。而終則引眾生入本之九識，此云法華經也。一切智地者是也。一切智地是我等眾生之心法，心法即妙法也，一切智地者是也。<br>三六、根莖枝葉之事　　示云：此文，釋云：「信戒定慧」。此釋之意，謂草木以此根莖枝葉而增長，佛法修行亦如斯。所詮，我等眾生，信奉法華經如生根。如法華經文，以「是名持戒」之戒體為本，如「正直捨方便，但說無上道」，是戒；遵循法華經之文相，修法華三昧，是定；唱奉題目，是慧；所謂法界悉生住異滅，是信。各各本分，是戒；三世不改，是定；顯各各之德義，是慧。是即法界平等之根莖枝葉也，是即真如實相之所為也。所謂戒定慧三學，妙法蓮華經也。信此云根。釋云：「三學俱傳，名曰妙法」。<br>　　　根莖枝葉之事　　示云：此我等之一身也。根者，心法；莖是我等之由頭至足也；枝者，手足也；葉者，毛也。此四者，說是根莖枝葉。法界三千，無不具足此四者，是即信戒定慧之體，而為實相一理之南無妙法蓮華經之體也。法華不信之人，有根莖枝葉而不得增長，成枯槁之眾生耳。三七、枯槁眾生之事　　示云：奉持法華經者，非枯槁之眾生，既已奉持法華經之種子故也。謗法不信之人，無下種故，是枯槁眾生也。是以，妙樂大師云：「不以餘教為種」。<br>三八、等雨法雨之事　　示云：等者，平等也。云於善人惡人、二乘闡提、正見邪見等者，亦不惜妙法之雨，而平等降之。是以，雨法雨時，是大覺世尊使雨之者。而，讀為降法雨時，原本實相平等之法雨，是常住本有之雨，非今始降之。故、譬喻品時，諸法實相譬於風月。妙樂大師釋為「何隱何顯」。實相之法雨，三世常恆，更無隱顯也。所詮，等字約於人，是釋迦如來之平等慈悲；約於法，是平等大慧之妙法蓮華經也。等降法雨是能弘之佛，等降之法雨是所弘之法。所詮，云法者，十界諸法；雨者，十界言語、音聲之所為也。降者，自在；地獄是洞燃猛火，乃至佛界上之所作音聲，說「等雨法雨」。此「等雨法雨」，法體之南無妙法蓮華經也。今入末法，日蓮等類弘通之題目，是「等雨法雨」之法體。此法雨，達於地獄眾生、餓鬼、畜生等，同時霑得之法雨也。為日本國一切眾生而付囑之法雨，題目之五字也。所謂日蓮建立之御本尊，南無妙法蓮華經是也。於方便品云「本末究竟等」，於譬喻品云「等一大車」，重說此「等」字，或云「如我等無異」，此等字同寶塔品之「如是如是」。所詮，等者，南無妙法蓮華經也；降法雨者，是云由今身以至佛身有無持得之受持言語也。<br>　　　等雨法雨之事　　示云：此時，妙法實相之法雨是十界三千，下及地獄、上至非想非非想，橫及十方、豎亙三世，皆雨妙法之功德，是云等也。雨者，云一切眾生之色心即妙法蓮華經，三世常住說之者也。一義云：此妙法之雨是九識本法之法體，而一佛現前所說出之妙法，是云雨法雨也。其故，云雨者，是由上降下，乃從果向因之義。約於佛，是由第十之佛果，雨落九界。於法體，雨與使雨，真如之一理也。於識分，是向八識降下也。若然，今、日蓮等類，使南無妙法蓮華經，雨向日本國一切眾生之頂上，是云雨法雨也。<br>三九、如從飢國來‧忽遇大王膳之事　　示云：此文是中根之四大聲聞，來至法華之事。譬如從飢國來，值大王膳之歡喜云也。然如此文，則法華已前之人，是餓鬼界眾生，故說飢國來。大王膳者，醍醐味也。中根之聲聞，來至法華，得一乘醍醐之法味，忽備法王之位。忽字是對爾前迂迴道之機而云忽也。速疾頓成之義云忽。縱令唱外用之八相，亦是為使所化進於佛道也。所詮，入末法，謗法之人眾，乃餓鬼界之眾生也。值遇此經，值遇南無妙法蓮華經，即是遇大王膳矣。忽遇之遇字，要緊。釋云：「成佛非難，值此經難」。不輕品云：「復遇常不輕」。嚴王品云：「生值佛法」。值大王膳，更須信受南無妙法蓮華經也。如此經文，信受法華以外一切眾生，縱是何等高貴之人，亦是餓鬼道之眾生也。十羅剎女雖是餓鬼界之羅剎，以受持法華經故，即餓鬼而一念三千，若不來至法華，何能免餓鬼飢饉之苦。所詮，必如中根之聲聞領解之所言，己身類於餓鬼，法界雖有食，而餓鬼不得食。雖有諸法實相一味之醍醐妙法，終未能開覺，致其間四十餘年飢於食。<br>　　一義云：自序品方便，顯諸法實相之甘露，雖有南無妙法蓮華經，至廣略二重之譬說段止，未得悟之，如餓鬼見食物滿滿在前而不得食之。所詮，日本國一切眾生是餓鬼界之眾生也。大王膳者，所謂南無妙法蓮華經是也。遇字納人法，故末云：「如飢須教食」，如雖飢，猶待大王之教而食醍醐云。今雖有南無妙法蓮華經，如不由今身以至佛身之受持，不得成佛。教者，爾前無得道，法華成佛也。不受此教，雖讀誦法華經，不得登於大王之位焉！醍醐乃是題目之五字也。<br>四○、大通智勝佛‧十劫坐道場‧佛法不現前‧不得成佛道之事　　示云：此經文是說一切眾生之本法流轉，是以釋判「出世以前」。此是云大通佛雖出世，於十小劫間，不說一經之經文也。乃云，佛法不現前，故不得成佛。雖然，見釋所云「出世以前」時，此經文是何事耶？此是說本法之重焉。若一佛出世，則為流轉門；一佛不出世時，本法不思議之體也。無迷悟、無生佛，無成佛、亦無不成佛，是以云不得成佛道。<br>　　蓋云本法者，若水轉熱、火變冷，則為流轉門。水恆冷而火恆熱，地獄恆火焰，餓鬼恆飢渴，其外，萬法各各之當位，儘其當位，云是本法之體。是說顯此重之經文也。此本法之重是法華經，權教是流轉也。為引此流轉眾生入於本法之重，乃有佛之出世。其本法云是此經也。所詮，此經文云本法者，云大通智勝佛者，我等眾生之色心也。十劫者，十界也。坐道場者，十界之住所即是道場也；既是道場即是寂光土。法界作寂光土，十界眾生悉為諸法實相之佛，非可以一佛現。若無迷之眾生，則無可說之法，故云佛法不現前。不得成佛道者，不云始覺本覺之成佛，本法為不思議之體，而萬法本有也。依此，釋判出世以前。若然，其本法之體者，所詮南無妙法蓮華經也。為令引入於此本法之內證，佛四十餘年誘引，終說第五時之本法。今入末法，奉弘上行所傳本法之南無妙法蓮華經，日蓮雖云出世世間，三十二歲前，未唱出此題目者，佛法不現前也。弘此妙法蓮華經，終引入於本法之內證，日蓮豈非大通智勝佛耶？日本國一切眾生，正是「十劫坐道場」，即其十界，引入於本法之南無妙法蓮華經也。所詮，須致信心，唱奉南無妙法蓮華經者也。<br>四一、貧人見此珠‧其心大歡喜之事　　示云：此珠者，一乘無價之寶珠也。貧人者，下根之聲聞；總之，一切眾生也。所詮，入末法，此珠者，南無妙法蓮華經也。貧人者，日本國之一切眾生也。唱奉此題目者，心大歡喜。是以，云見寶塔與見此珠同一事。所詮，此珠者，我等眾生之一心也、一念三千也。值遇此經時，開一念三千而云見珠。此珠，廣是一切眾生之心法，此珠是體中之財用，一心具足三千具足之財。此珠於方便品說是諸法實相，於譬喻品是大白牛車、三草二木、五百由旬之寶塔，俱皆一珠之妙法蓮華經之寶珠也。此經文，說色心之實相歡喜，見此珠之見是色法，云其心大是心法，色心俱為歡喜，云大歡喜也。所詮，此珠者，我等眾生之心法，乃一念三千之寶珠也。所謂妙法蓮華經也。今入末代，顯此珠者，日蓮等類也。所謂未曾有之大曼荼羅，正是一念三千之寶珠。見字是日本國之一切眾生，廣是一閻浮提之眾生。雖然，云「其心大歡喜」時，是指日蓮弟子檀那等之信者也。所詮，體達煩惱即菩提、生死即涅槃，其心大歡喜也。是以，我等眾生，失五百塵點下種之珠，輪迴五道、六道，而作貧人。近捨三千塵點之下種，而「備輪諸道」，依之作貧人。今值遇釋尊，得發現此珠，復得如本，此故，心大歡喜焉。於末法當今，受持妙法蓮華經之寶珠，而見己心，十界互具、百界千如、一念三千之寶珠，分明具足，是即末法要法之題目也。<br>四二、如甘露見灌之事　　示云：甘露者，天上之甘露也。故、妙樂大師云：「實相常住，如天甘露，是不死之藥」。此釋之心，譬諸法實相之法體為甘露，云甘露是不死之藥。所詮，妙者，不死之藥也。此意是，不死者，指法界。其故，森羅三千之萬法歎為不可思議。生住異滅之當位，當位是三世常恆云不死。本法之德，水冷而下流，火熱而上昇，此云妙，此即不可思議也。此重云不死者也。甘露與妙同一事也。是以，說法界原本即是妙法，此云本法，亦云甘露也。火消於水者云本法，不死者也。十界各各之當位，當位之所為，常住本有，是云甘露，是云妙法，是云不可思議，是云本法，是云止觀也。所詮，入末法，甘露者，南無妙法蓮華經也。見灌者，受持之一行也。<br>四三、若有惡人‧以不善心等之事　　示云：惡人者，在世之提婆、瞿伽利等也。不善心者，謂以惡心罵詈佛也。滅後，惡人者，弘法、慈覺、智證、善導、法然等是矣。不善心者，謗言也。亦是書寫此謗言之十住心等，選擇集等之謗法書也。入末法，善人者，日蓮等類也；善心者，法華弘通之信心也。所謂南無妙法蓮華經是也。<br>四四、如是如是之事　　 示云：釋云：「如法相是，如根性是」。如法相是者，諸法實相重說為如是。如根性是者，說九法界。而證明機法俱如釋迦如來所說是真實也。始之如是，教一開會；次之如是，人一開會。權教之意，嫌諸法為妄法，隔別不融之教也。於根性既是性欲不同，而為種種說法，致人亦不成佛。今經之心是諸法實相之經，十界平等授與之妙法也。根性雖不同，但同為如是性之一性也。所詮，今入末法之如法相是者，塔中相承之本尊也。如根性是也者，十界宛然之尊像也。法相是南無妙法蓮華經，根性是日本國之一切眾生，廣為一閻浮提之眾生也。<br>四五、是真佛子‧住淳善地之事　　示云：於末法當今，云釋迦如來真實之子者，法華經之行者也。其故，上文說：「能於來世，讀持此經」，來世者，末法也。所云讀者，法華經如說修行之行者也。弘法、慈覺、智證、善導、法然等，讀之而云第三之劣、戲論之法、捨閉閣拋、理同事勝等，是作謗法，非如割三佛之舌耶？何況持之者耶！傳教大師云：「雖讚法華經，還死法華心」者是矣。今、日蓮等類，唱奉南無妙法蓮華經之人，是「讀持此經」之人也，豈非「是真佛子」耶？淳善地非寂光土乎？「是真佛子」之子字，十界眾生也。所詮，此子字，限於法華經行者。「悉是吾子」之子，是不分別孝不孝之子。「我等皆似佛子」之子，是中根聲聞，說其似於佛子。「為治狂子故」之子，乃忘失久遠之下種，狂亂之子也。故於釋尊之子，有狂亂之子，有不孝之子，亦有孝養之子，所謂法華經行者，是真實釋尊之子，釋迦、多寶、分身，於充滿三千三百萬億那由佗世界之諸佛前，定孝不孝之子矣。以繼父業為子，三世諸佛之業者，南無妙法蓮華經是也。<br>法師品說：「行如來事」。法華經是母，釋尊是父，我等眾生是子。無量義經云：「諸佛國王，是經夫人，和合共生，是菩薩子」。菩薩者，法華經行者也。法師品云：「在家出家，行菩薩道」。<br>四六、非口所宣‧非心所測之事　　示云：非口所宣是色法，非心所測是心法。以色心二法，於大海教化之眾生，云非所宣測，至末說「廣導諸群生」。<br>四七、不染世間法‧如蓮華在水‧從地而涌出之事　　示云：世間法者，貪欲等，全不為所染，譬如蓮華雖生於水中，不染淤泥。此蓮華者，譬地涌菩薩。地者，法性之大地。所詮，法華經行者，如蓮華之不染泥水也，但以弘通唯一大事之南無妙法蓮華經為本。世間之法者，如自國王大臣領有官爵俸祿，而不為其所染，以不受謗法之供養云「不染世間法」。所詮，蓮華離水則不生長；水者，南無妙法蓮華經是也。本化菩薩如蓮華，自過去久遠已來，所持本法之菩薩也，「蓮華在水」者是也。所詮，此水者，我等行者之信心也。蓮華是本因本果之妙法，妙法蓮華生長於信心之水。地者，我等眾生之心地。涌出者，廣宣流布之時，一閻浮提之一切眾生，必成法華經行者，是云涌出也。<br>四八、願佛為未來‧演說令開解之事　　示云：此文是彌勒菩薩等，奉請為末法當今，演說令開解「我從久遠來，教化是等眾」之經文。於此請文，壽量品所顯五百塵點之久遠法門是也。開解者，是請教主釋尊將其迄今未宣之內證，開示一會大眾以解其疑。此開解之語，於壽量品有「汝等當信解」之誡。佛見，若不開解，大眾於法華經必皆生疑惑。生疑必墮三惡道，既有彌勒菩薩為言之矣。此時若不顯壽量品，即當墮惡道，壽量品法門之為緊要者此也。於此開解之開有二義，門之意，是諸法會於實相之一理，而開諸法為實相以見之，十界悉開為妙法實相之一理，此云「開佛知見」。而本門之意，是開十界為本有，解開始覺之縛，此重說是開解。故演說二字是釋尊，開解二字是大眾也。此演說者，壽量品久遠之事也，釋尊終說壽量品，破一切大眾之疑惑矣。<br>四九、譬如良醫‧智慧聰達之事　　示云：良醫者，教主釋尊。智慧者，八萬法藏、十二部經也。聰達者，三世了達也。藥者，妙法之良藥也。而壽量品之意，是談十界本有。是以，此藥師者，一切眾生也。智慧者，萬法各各自受用報身之所為也；聰達者，所為自由自在是云聰達也。所詮，既是為末法當今之壽量品，乃法華經行者之事也。此智慧者，南無妙法蓮華經也；聰達者，本有無作三身也。元品無明之大良藥，南無妙法蓮華經也。智者，一切眾生之力。慧者，一切眾生之言語音聲也。故、偈頌云：「我智力如是，慧光照無量」。<br>五○、一念信解之事　　示云：此經文是納一念三千寶珠之箱也。此是現在四信之初之一念信解也。而滅後五品之初之十心具足初隨喜品，亦是裝一念三千之寶箱也。此法華經之骨髓，於末法法華經行者修行之相貌分明也。所詮，信與隨喜者，心相同，隨喜即信心，信心即隨喜也。一念三千之法門，納於信心隨喜之箱內。又、此箱者，所謂南無妙法蓮華經是也。又、此箱是我等一心也。此一心是萬法之總體，總體是題目五字，如云一念三千，亦有一心三千，釋云：「介爾有心，即具三千」。又、寶箱者，我等之色心二法也。本兩門、生死二法、止觀二法也。所詮，乃信心之箱所納南無妙法蓮華經之箱也。<br>五一、見佛聞法‧信受教誨之事　　示云：此經文說一念隨喜之人，備五十功德，是以，具足見佛聞法之功德。此五十展轉之五十人之功德，說於隨喜功德品。依之，世世生生之間，具備「見佛聞法」之功德。所詮，入末法，所見之佛者，壽量品之釋尊；所聞之法者，南無妙法蓮華經也。教誨者，日蓮等類所教化諸宗無得道之教誡也；信受者，法華經行者也。所詮，顯壽量開顯之眼，此見佛是無作之三身也，聞法是萬法各各之音聲。信受教誨是本有隨緣真如之所為，是即色心二法也。見聞者，色法；信受為信心領納，乃心法也。所謂備於色心二法之南無妙法蓮華經是也。<br>五二、若復有人‧以七寶滿‧是人所得‧其福最多之事　　示云：此經文說，若以七寶布滿三千大千世界，供養四聖，猶不及奉持法華經之一偈。天台大師以生養成榮四義，釋法華經之功德。所詮，入末法即是題目之五字，此妙法蓮華經之五字是萬法能生之父母。生養成榮亦復如是，故釋「以法為本」，三世十方諸佛以妙法蓮華經為父母。此故，較之供養四聖，以持此之法華經為猶勝也。七寶是世間之財寶，四聖是歸滅之佛菩薩羅漢也。故、妙法之功德，「一得永不失」，是不朽失之功德也。此故，云勝也。<br>五三、妙音菩薩之事　　示云：妙音菩薩者，十界之語言音聲也。此音聲悉是慈悲，菩薩者是也。<br>五四、爾時無盡意菩薩之事　　示云：此菩薩是空假中之三諦。意之一字，攝得一切法門。意是中道，無是空諦，盡是假諦。所謂意者，南無妙法蓮華經也。一切諸經之意，三世諸佛之題目五字也。所詮，法華行者，須以信心為意。<br>五五、觀音妙智力之事　　示云：妙者，不思議也。智者，隨緣真如之智力、森羅三千之自受用智也。觀音是圓觀；圓觀者，一念三千也。觀音者，法華之異名。觀音與法華，釋為眼目之異名，故是法華經之異名矣。觀者，圓觀；音是佛機。故、觀音二字是人法一體，所謂一心三觀、一念三千是也。<br>五六、自在之業之事　　示云：此自在之業者，自受用報身之智力也。法華經之意是指森羅三千之諸法作業，說儘其所作，是不思議之自在之業也。此自在之業，其本是南無妙法蓮華經也。<br>五七、妙法蓮華經陀羅尼之事　　示云：妙法蓮華經陀羅尼者，「正直捨方便、但說無上道」也。五字是體，陀羅尼是用。妙法五字是我等色心，陀羅尼是色心之作用。所詮，陀羅尼者，咒也。以妙法蓮華經，咒祝煩惱即菩提、生死即涅槃也。日蓮等類以受持南無妙法蓮華經云為咒，「若有能持，即持佛身」為所咒也。釋云：「陀羅尼者，諸佛之密號」。所詮，法華折伏、破權門理之義，是遮惡持善之義也。<br>五八、六萬八千人之事　　示云：六者，六根；萬者，六根所具之煩惱；八者，八苦之煩惱；千者，八苦具足之煩惱也。是即值遇法華經，顯為六萬八千功德之法門也。所詮，日蓮等類，唱奉南無妙法蓮華經之外，六萬八千功德之法門無之矣。<br>五九、妙莊嚴王之事　　示云：邪見即正之範本也。所詮，森羅三千之萬法，以妙而莊嚴之王也。妙者，稱歎之語；莊嚴者，色法；王者，心法也。讚諸法之色心為不思議也。是以，「妙莊嚴王」之言，三千諸法、三諦法性之當位也。所詮，日蓮等類，是以南無妙法蓮華經，莊嚴色心。此莊嚴非是別有所飾，而是當位即妙之莊嚴。煩惱即菩提、生死即涅槃是也。<br>六○、華嚴大日觀經等之凡夫得道之事　　示云：彼等之眾，似皆各各依其經之得道，真實乃法華之得道。所謂三五下種之輩也，經云：「始見我身，聞我所說」。妙樂大師云：「雖脫在現，具騰本種」，所云本種者，南無妙法蓮華經是也。<br>六一、以題目五字為下種證文之事　　示云：經云：「教無量菩薩，畢竟住一乘」，妙樂大師云：「不以餘教為種」。無量菩薩者，日本國之一切眾生，開會為菩薩，并教以題目。畢竟者，畢竟於題目之五字；住一乘者，「乘此寶乘，直至道場」是也。下種者，撒下種子也；種子者，成佛之種也。上引經文中，「教無量菩薩」其教之一字，乃下種之證文；教者，授題目之時也。教以「權教無得道，法華得道」，是云下種矣。入末法，無有可有出此經文教人者，此確是塔中相承之秘文，下種之證文也。秘之、秘之！<br>六二、題目五字‧末法必持之事　　示云：經云：「惡世末法時，能持是經者」。此經者，題目之五字也。能之一字，須留意思之！是謂末代惡世，日本國一切眾生須持此法華經之經文也。<br>六三、天台云‧是我弟子‧應弘我法之事　　示云：我弟子者，上行菩薩也。我法者，南無妙法蓮華經也。權教乃至始覺等，既是隨他意，故是他法；而此題目五字是五百塵點已來，所證得之法體，故釋為我法。天台云：「此妙法蓮華經者，本地甚深之奧藏也......三世如來之所證得」者是也。<br>六四、色心云心法之事　　示云：玄十云：「受請說時，只是說於教意，教意是佛意，佛意即是佛智，佛智至深，是故三止四請。如此艱難，比於餘經，餘經則易」。此釋之意分明。教意者、佛意者、佛智者，皆同一事。教是二十八品，意為題目五字。總之，佛意者，法華經之異名也。以法華經為一切經之心法，又以題目五字為一代說教、本二門之神。經云：「妙法蓮華經如來壽量品」是也。以此題目五字為三世諸佛之命根，而諸經之神云為法華經之證文者，「妙法蓮華經方便品」之題是也。<br>六五、無作應身‧我等凡夫也之事　　示云：釋云：「凡夫亦得，三身之本」。此本字是應身也。是以，本地無作本覺之體，以無作應身為本，乃我等凡夫也。應身是應物之身。其上唱出壽量品之題目，是真實應身如來之慈悲也。<br>六六、諸河無鹹之事　　示云：此無鹹者，譬喻諸教無得道，大海之有鹹是譬法華經之成佛得道。又、諸經之無一念三千法門，如諸河之無鹹味，如死人；法華經有一念三千法門，如鹹之存於大海，如活人。淺信法華經，是如水泡之鹹；深信，則如海水。水泡易滅，海水不消，如說修行，最為重要。雖然，諸經之大河縱極深，亦不具足大海水泡之鹹味。權教之佛，較法華經之理即凡夫，猶劣百千萬倍也。<br>六七、妙樂大師之釋‧末法之初‧冥利不無之事　　示云：此釋之心，是謂於末法，化之眾，當有冥之利益。此是釋藥王品之「此經則為、閻浮提人，病之良藥。若人有病，得聞是經，病則消滅，不老不死」。是含此經文之意於底而釋之者也。妙樂云：「然五五百，且從一往。末法之初，冥利不無，且據大教，可流行時，故云五百」。是以，本化菩薩是顯之利益，化是冥之利益。<br>六八、爾前經‧瓦礫國之事　　示云：法華經第三云：「如從飢國來，忽遇大王膳」，六卷云：「我此土安穩，天人常充滿......我淨土不毀」。此兩品之文意，是謂權教悉為瓦礫之旅國也。誤以為是本國，思為都者，是迷之故。是一往所住四十二年之國，眾生皆思作本國，然、本國是此法華經也。信解品云：「遇向本國」，乃指三五下種之所，而云本國、淨土、大王膳也。下種之心地，即受持信解之國也。<br>六九、無明惡酒之事　　示云：醉於無明惡酒之事者，弘法、慈覺、智證、法然等之人眾也。無明惡酒之證文，勸持品所云「惡鬼入其身」者是矣。惡鬼與惡酒，同其事也。惡鬼之鬼，第六天魔王也；惡酒者，無明；無明即魔王，魔王即無明。其身之身者，日本國之謗法一切眾生也。入與吞同，此惡鬼入身之人是入阿鼻。而法華經行者，如「入佛知見道故」所示，是入於佛道，亦可說「得入無上道」也。慎之、慎之，無明惡酒可怖也。<br>七○、日蓮己證之事　　示云：壽量品之南無妙法蓮華經是也。是地涌千界之出現，乃奉佛敕使，須以末代當世別付囑之妙法蓮華經五字，傳授一閻浮提一切眾生之上行菩薩也。傳授者，由釋尊之手傳於上行菩薩，更由上行菩薩授與末法當今之眾生也。廣為及於末法萬年之傳授，「無令斷絕」者是說此也；又云結要之五字。上行菩薩傳授之秘法，所謂南無妙法蓮華經也。<br>七一、釋尊持言秘法之事　　示云：持言秘法之經文者，壽量品云「每自作是念」之文是也。「每」字是三世常住；是念之念者，不忘而具足內證，故云持言。秘法者，南無妙法蓮華經也。秘之、秘之！<br>七二、日蓮門家大事之事　 示云：此門家之大事，涌出品前三後三之釋也。若無此釋，則本化化之不同、像法付囑、末法付囑、門本門等之起盡，皆不得有之矣。既云「止，善男子」之止字，是日蓮門家之大事，秘之、秘之！總之，止之一字是日蓮門家明鏡中之明鏡也，毋出於口。除上行菩薩等外，其餘菩薩，皆悉以止之一字而廢之。<br>七三、日蓮弟子畏怯者無用之事　　示云：此意是於問答對論時，爾前門之釋尊亦不可用也。此示畏怯者必疑釋尊果不可用乎，故有此言也。釋尊尚不可用，何況其下之等覺菩薩，更何況謗法輩乎！所謂須出南無妙法蓮華經之大音聲，以對治諸經諸宗也。「巧於難問答，其心無所畏」者是矣。<br>七四、妙法蓮華經五字云眼之事　　示云：法華第四云：「佛滅度後，能解其義，是諸天人，世間之眼」。此經文之意，是謂法華經是人天、二乘、菩薩、佛之眼目。弘此眼目者，日蓮一人耳。此眼有五眼，所謂肉眼、天眼、慧眼、法眼、佛眼也。有抉此眼而換裝別眼之人，所謂弘法大師是也。止法華經之一念三千、即身成佛、諸佛之開眼，云真言經有之，此豈非抉法華經眼之人耶？又有欲閉塞此眼之人，所謂法然上人是矣。捨閉之閉字，非閉眼之義乎？所詮，約于能弘之人，日蓮等類是世間之眼也。依所弘之法，此大乘經典，是諸佛之眼。所詮，眼之一字，一念三千之法門也。六萬九千三百八十四字，悉納於此眼之一字，顯此眼字則見煩惱即菩提、生死即涅槃也。今入末法，眼者，所謂未曾有之大曼荼羅也。此御本尊之外，別無眼目也。<br>七五、法華經行者有水火兩種之事　　示云：總之，信奉此經之人，有水火之不同。其故，如火之行者多，如水之行者稀。如火者，一聞此經之謂，如火即燃，思為殊勝可貴而信之，然不久即消失。此等人當座雖見其大信心，然其信心之燈易滅；至於如水之行者，涓涓而流，晝夜不息，如此信法華經，是云水之行者也。<br>七六、女人‧妙‧釋尊為一體之事　　示云：女人生子，所生之子，復生子，如是展轉，無數之子出生。此等出生之子，有善子，亦有惡子，有端嚴美麗之子，亦有醜陋之子，有矮小者，亦有高大者，有男亦有女。所詮，由妙之一字，萬法出生。有地獄、有餓鬼，乃至有佛界、有權教、有實教、有善、有惡，出生諸法。又由釋迦一佛之身，一切佛菩薩等悉出生。阿彌陀、藥師、大日等，悉是由釋尊之一月，於萬水所映之萬影也。是以，女人、妙、釋尊之三者，全無不同。妙樂大師云：「妙即三千，三千即法」。提婆品云：「有一寶珠，價值三千大千世界」是也。七七、置不呵責之文事　　示云：於此經文，日蓮等類，有一殊為可畏之文字，若不畏此文字，當座或可無事，未來必有無間之業，故為引入無間地獄之獄卒，即此「置」之一字也。此「置」字可云獄卒，於謗法不信之失，雖見之矣、聞之矣，不言而「置」之，必墮在無間地獄。是以，「置」字為獄卒，為阿防羅剎也。須知，殊可畏者，「置」之一字也。所詮，此經文內，獄卒一字，宜識其可畏。此獄卒一字，須深思焉！日蓮因畏此字故，自建長五年，及今弘安年間，在在處處大聲作言者，祇為欲脫此獄卒耳。法華經有云：「若人不信」，亦云：「生疑不信者」，雖讀遍法華經，讀遍涅槃經之文文句句，而「置」之不言者，不可遂也。此「置」之一字外，別無獄卒也。<br>七八、無異念‧可參靈山淨土之事　　示云：異念者，不信也。若我心也，有不信之意出來，須急打住，回於信心。所詮，萬不可以不信之心為師，須以信心之心為師。須是淨心信敬，修行法華經。故說「能持是經，能說此經」，說出能字之靈山在此，「四土一念，皆常寂光」者是也。<br>七九、不可失本心之事　　示云：此處所云本心，是謂法華經之信心也。失者，是云受騙於謗法之人，而有捨法華經之心出現也。是以，天台大師云：「若值惡友，則失本心」。此釋之惡友者，謗法之人也；本心者，法華經也。云法華經是本心之意，因其是諸法實相之經故，十界眾生之心法，稱是法華經也。而將此本心換著迷妄之法，故失本心耳。於此本心，有三五下種之法門，若值善友時，則忽然見得所失本心，所謂迦葉、舍利弗等是也。善友者，釋迦如來；惡友者，第六天魔王、外道、婆羅門是也。所詮，入於末法，本心者，日蓮弘通之南無妙法蓮華經是也。惡友者，法然、弘法、慈覺、智證等是也。若失此題目之本心，則又須經三五塵點，唯「如是展轉，至無數劫」也。失者，醉於無明之酒，故云失本心也。解此醉者，云須捨權教耳。<br>八○、魔王障礙天台大師之事　　示云：此事是至深之秘藏，其故，天台大師將說顯一心三觀、一念三千之觀法時，父母住左右之膝，惱之為其障礙。是即第六天之魔王，現父母之形而為障礙。終不受魔王障礙，而起摩訶止觀之法門。何況今、日蓮所弘南無妙法蓮華經，是三世諸佛成道之師，十方薩埵得道之師匠也。其上，正像二千年之佛法，既是爾前門，魔王自身不為障礙亦得逞矣。今末法之時，所弘之法，是法華經本門事之一念三千之南無妙法蓮華經也。能弘之導師，必是本化地涌之大菩薩。是以，若非魔王自身下臨，而為障礙，否則不得遂也，故其自身下臨之事分明。所謂道隆、良觀、最明寺等是也。雖然，諸天善神等力助日蓮，故至龍口亦能取勝，其餘之大難悉獲脫免，今魔王其不懲忿乎！日蓮死去後，其殘黨或將再為興軍乎？然亦不容得逞也。其故，第六天魔王之眷屬，日本國有四十九億九萬四千八百二十八人，今殆將投降於日蓮者居多，經云：「惡鬼入其身」者是矣。此會戰之起，所詮南無妙法蓮華經是也。魔王有體之魔王、用之魔王。體之魔王者，法性同共之魔王也，妙法之法是也；用之魔王者，由此出生之第六天魔王也，用之魔王作障礙，然、體用同共諸法實相之一理也。入於唯有一門之智慧之門，無明法性必是一體也。所謂摩訶止觀之重大法門是也。法華經之勝於一代說教之殊勝者，以此之故也。一念三千者是也。法華經第三云：「魔及魔民，皆護佛法」。<br>八一、法華經極理之事　　示云：於門是二乘作佛，於本門是久遠實成，指此而云極理。但仍不足為極理。就門而言，極理之文，乃「諸佛智慧，甚深無量」之文是也。其故，文句三承此文而釋云：「豎徹如理之底......橫窮法界之邊」。而云本門之極理者，「如來秘密神通之力」之文是也。所詮，日蓮之意云，法華經之極理者，南無妙法蓮華經是也。聚集一切之功德法門、釋尊之因行果德二法、三世十方諸佛之修因感果、法華經文文句句之功德，而成南無妙法蓮華經也。爰以釋云：「總結一經，唯四而已。撮其樞柄，而授與之」。授與上行菩薩之題目外，更無法華經之極理矣。<br>八二、妙法蓮華經五字之藏事　　示云：此意是妙法五字中，有一念三千之寶珠，定五字為藏。天台大師於玄義一判之矣，所謂「此妙法蓮華經者，本地甚深之奧藏」也。法華經第四云：「是法華經藏」。妙 華嚴法 阿含蓮 方等華 般若經 涅槃，又云，妙 涅槃法 般若蓮 方等華 阿含經 華嚴，已上，妙法蓮華經五字有十界三千之寶珠。三世諸佛，悉自此五字藏中，或取出華嚴之寶，或取出阿含、方等，般若之寶，為種種說法。加之，論師、人師等之疏釋，悉亦自此五字中取出，而與一切眾生。此等雖皆自五字中取出，但未持有妙法蓮華經之袋。所詮，五字是對上行菩薩之付囑，更非化菩薩、諸論師所能用之題目也。故、上行所傳之南無妙法蓮華經是藏，金剛不壞之袋也。此袋儘其原狀付與日本國一切眾生，須以信心受得此財寶也。今入末法，日蓮等類所受得之如意寶珠也。<br>八三、我等眾生之成佛是必定成佛之證文事　　示云：經云：「無上寶聚，不求自得」之文是也。我等如「凡夫即極」所示，必定成佛也。所謂「不求自得」之南無妙法蓮華經故也。<br>八四、爾前與法華差異之事　　示云：以爾前經，十惡五逆等不能成佛，今於法華經，十界皆成，甚為分明。云爾前經不能之證文者，方便品云：「但以假名字，引導於眾生」之文是矣。而云法華經能之證文，「諸法實相」之文是也。今入末法，是第一能之南無妙法蓮華經也。<br>八五、授職法體之事　　此文是「唯佛與佛」之秘文也。輒不可云之法門也。十界三千諸法以一言所授職之秘文也。其文者，神力品所云：「皆於此經，宣示顯說」之文是也。此五字即十界同時授職之甚深秘文也。十界各各之當體，即是本有妙法蓮華經，如是授職之秘文也。<br>八六、末代讓與狀之事　　示云：末代者，末法五百年也。讓與狀者，承繼證文之南無妙法蓮華經是也。讓此有二義，一是讓位，二是傳寶。一云讓位者，釋迦如來之位讓與法華經行者也，其證文是云「如我等無異」之文也。次之傳寶云者，釋尊之智慧戒德，傳讓法華經行者也，其證文是云「無上寶聚，不求自得」之文也。而此題目五字，乃讓與狀也。<br>八七、云本有止觀之事　　示云：本有之止觀者，以大通為習。久遠實成道之佛與大通智勝佛與釋尊之三佛，習如次之佛法僧三寶也。此故，大通既是本有之止觀，定即三世諸佛之師範，依之以大通佛習為法；此法，妙法蓮華經是也。其證文是云「大通智勝佛、十劫坐道場」之文也。十劫即十界也。<br>八八、入末法四弘誓願之事　　示云：四弘誓願，一文口傳。其一文者，所謂神力品云：「於我滅度後，應受持斯經，是人於佛道，決定無有疑」。此經文是，自法華經序品始，至四弘誓願之法門說已，而以妙法蓮華經付囑上行菩薩時，於妙法五字結四弘誓願而說之結句。滅後者，末法之始五百年也。眾生無邊誓願度者，「是人」之人字也。誓願入於地涌本化上行菩薩之誓願，此即「佛道」之二字度脫也。煩惱雖無邊，體達煩惱即菩提、生死即涅槃，入於佛道，更無煩惱。受持斯經之處，法門無盡誓願知，已是分明。無上菩提誓願證云者，定「是人於佛道，決定無有疑」之四弘誓願分明。教主釋尊，入末法，四弘誓願亦是此文；上行菩薩之四弘誓願亦是此文。須深思焉。<br>八九、云四弘誓願‧應報如理之事　　示云：眾生無邊誓願度，應身也；煩惱無邊誓願斷，報身也；法門無盡誓願知，智法身也；無上菩提誓願證，理法身也。所詮，誓願云者，弘通題目之誓願也。釋云：「為彼除惡，即是彼親」是也。<br>九○、本來四弘之事　　示云：諸法之當體，本來四弘也。其故，眾生云者，法界也。所詮，法界具足理智慈悲之三者。應報法三身，諸法之自體也。以無作應身，云眾生無邊誓願度。無作之報身，備智德、斷德之二德。以煩惱無邊誓願斷，定是本有之斷德。以法門無盡誓願知，為本有之智德。以無上菩提誓願證，云無作之法身也。所詮，四弘誓願中，以眾生無邊誓願度，為肝要也。今、日蓮等類，以南無妙法蓮華經度眾生，此外無所詮也。「速成就佛身」是也。所詮，四弘誓願，一念三千也。然、四弘之弘者，何物耶？所謂上行所傳之南無妙法蓮華經也。釋云：「四弘，能所雖泯」。此釋於止觀是釋前三教。云能者，如來也；所者，眾生也。能所各別，權教之故也。法華經意，能所一體也。云泯者，權教之心，機法既一同，故云能所雖泯也，非指能所一同之成佛為泯也。今入末法，法華經行者，乃「四弘能所感應」之即身成佛之四弘也。<br>御講聞書畢"
		},
		{
			"_id": "430",
			"name": "四十九院申狀",
			"context":
				"四十九院申狀<br>　<br>　<br>　　駿河國蒲原莊四十九院供僧等謹陳。<br>　　茲因寺務二位律師嚴譽稱日興及日持、承賢、賢秀等所學之法華宗，為外道大邪教，奪取舊有之住坊及田畝，逐出寺外，乃無理之事。<br>　　右釋迦一代教中，以天台為宗匠；如來五十年間，以法華為真實，是為諸佛之本懷，抑亦多寶之證誠。上自一人，下及萬民，歸敬年久，渴仰日新。<br>　　而嚴譽之狀云：「四十九院內，使日蓮弟子等居住之由，有其聞矣。彼之黨類，雖學佛法，還同外道之教。改其正見，住於邪義之旨，甚為乖異。經大眾等評定，不准住於寺內之由」。<br>　　茲因日興等，驟遭逐出多年之住坊，已失祈禱便宜之學道，以法華正義稱作外道邪教，出於何經、何之論文耶？諸經雖多，兩眼未及，法華中雖有破諸經之文，然諸經之內全無破法華之文。所詮，以已今當三說，摧破教法之方便，更非日蓮聖人之莠言，皆是釋尊出世之金口也。<br>　　爰真言及諸宗人師等，不辨大小乘之淺深，不知權實教之雜亂，或以勝稱劣，或以權號實。任意樹，造砂草。是以，愚癡之輩、短才之族，不顧諸經顯然之正說，徒信師資相傳之口決，雖行秘密之法力，而無真實之驗證。天地為之示妖孽，國土為之多災難。此等皆是不為糾正佛法之邪正，不為撰別僧侶之賢愚故也。<br>　　夫佛法依王法之尊崇而增威，王法以佛法之擁護而長久。稱修學正法之僧為外道，豈有如此條理耶？外道乎、非外道乎？願速召來嚴譽律師糾其真偽。<br>　　且前文應年間，師匠日蓮聖人，見佛法之就廢，鑒及未來之災禍，勘諸經之文，造書一卷 號立正安國論，他國之來難，果見符合，知其未萌可謂之聖歟！大覺世尊、靈山虛空、二處三會、二門八年之間，雖極說三重秘法，佛滅後二千二百二十餘年之間，月氏之迦葉、阿難、龍樹、天親等之大論師，漢土之天台、妙樂，日本之傳教大師等，內雖知之，外所不傳之第三秘法，留於今處。此全是於末法鬥諍之始，他國來難之際，一閻浮提中，大會戰起時，國主可用此法，以勝兵亂之秘術也。經文赫赫，所說明明。彼言此言，為國為民，尤宜尋問者也。乃勒款狀，各言如上件。<br>　　　　　　　　　　　　　　　　　　　　　　　　　　承賢<br>　　　　　　　　　　　　　　　　　　　　　　　　　　賢秀<br>　　弘安元年三月　日　　　　　　　　　　　　　　　　日持　　　　　　　　　　　　　　　　　　　　<br>　　　　　　　　　　　　　　　　　　　　　　　　　　日興"
		},
		{
			"_id": "431",
			"name": "瀧泉寺申狀",
			"context":
				"瀧泉寺申狀<br><br>弘安二年十月　五十八歲代作<br>　　駿河國、富士下方瀧泉寺大眾，越後法師日辨、下野法師日秀等，謹申辯言。<br>　　當寺代理院主、平左近居士行智，為遮掩條條自科，作不實之濫訴，乃無謂之事。<br>　　訴狀云：「日秀、日辨，號稱日蓮法師之弟子，言法華經以外之餘經，或真言之行人，今世後世，皆不得遂願之由」取意。<br>　　此條，日辨等之本師日蓮聖人，觀見昔正嘉以來之大彗星、大地動等，勘一切經云，當今日本國之體態，執著權小，沒失實經之故，當起前代未有之二難。所謂自界叛逆難、他國侵逼難也。是以，為思治國，須早日對治彼之大災難由，前於文應年間，上陳著書一卷 名立正安國論。其所勘言，皆見符合，既同金口之未來記，宛如響之隨聲。外書云：「知未萌為聖人」。內典云：「智人知起，蛇自識蛇」。以此思之，本師豈非聖人哉！巧匠在內，國寶不須外求。外書云：「鄰國有聖人，敵國之憂也」。內經云：「國有聖人，天必守護」。外書云：「世必有聖智之君，而復有賢明之臣」。見此本文，聖人在國，日本國大喜，蒙古國大憂。催驅諸龍，敵舟沈海。命彼梵釋，擄取蒙王。君既作賢人，豈有不用聖人，徒憂他國之侵者乎？<br>　　夫大覺世尊遙鑒末法鬥諍堅固之時，有如此大難，說置對治之秘術，經文明明。雖然，如來滅後二千二百二十餘年之間，身毒、尸那、扶桑等一閻浮提之內，未嘗流布。故、四依大士內鑒不說，天台傳教而亦未演，時未至故。法華經云：「後五百歲中，廣宣流布，於閻浮提」。天台大師云：「後五百歲」。妙樂云：「五五百歲」。傳教大師云：「語代則像終末初，尋地唐東羯西，原人則五濁之生、鬥諍之時」，東勝西負之明文也。<br>　　法主聖人，知時知國，知法知機。為君為臣，為神為佛，須對治災難之由，雖勘思而言之矣。奈未受信用，且因謗法人等之讒言，而致聖人頭負創傷，左手打折，更兩度蒙遠流之責，門弟等於各地遭遇射殺、斬殺、殺害、刃傷、禁獄、流罪、打擲、擯出、罵詈等之大難，不可勝計。茲因大日本國皆成法華經之大怨敵，萬民悉成一闡提之人故，天神捨國，地神辭所，天下不靖之由，粗受傳承之間，雖非其仁，仍不顧愚騃，謹為上陳。外經云：「奸人在朝，賢者不進」。內經云：「見壞法者，而不責者，佛法中怨」。<br>　　又如風聞，禮請高僧等調伏蒙古國。見聞其狀，前元曆、承久兩帝，奉請叡山座主、東寺、御室、七大寺、園城寺等檢校長吏等之諸真言師，於宮內紫宸殿，行咒咀之法。此見於故源右將軍，並故平右虎牙之日記。修此法之人，敬而行之，必滅身；強為持之，定失主。然則，安德天皇沈沒西海，叡山明雲死於流矢，後鳥羽法皇放逐夷島，東寺御室自死於高山，北嶺座主值改易之恥辱，現罰現於眼前，後賢豈不知畏！聖人山中為悲者，此也。<br>　　次以阿彌陀經為例時之勤事。<br>　　夫花月水火，須依時用之，不可一概追隨先例。佛法亦如是，隨時用捨。更者，汝等所執四枚阿彌陀經，乃「四十餘年，未顯真實」之小經。一閻浮提第一智者之舍利弗尊者，多年之間雖讀誦此經，終未成佛。然後，拋捨彼經，來至法華經，為華光如來。況末代惡世愚人，但唱南無阿彌陀佛之題目，可遂順次往生耶？故、佛誡之而說法華經云：「正直捨方便，但說無上道」，見得教主釋尊實是拋捨阿彌陀經也。又、涅槃經云：「如來雖無虛妄之言，若知眾生，因虛妄說」。正是稱念彌陀佛為虛妄之文也。<br>　　法華經云：「但樂受持、大乘經典，乃至不受、餘經一偈」。妙樂大師云：「況彼華嚴，但以稱比，不同此經，以法化之，故云乃至不受餘經一偈」。彼華嚴經，是寂滅道場之說，法界唯心之法門也。上本十三世界微塵品，中品四十九萬八千偈，下本十萬偈四十八品，今現觀一切經藏，唯八十、六十、四十等經。其外方等、般若、大日經、金剛頂經等諸顯密大乘經等，對當於法華經，佛猶或自云「未顯真實」，或「多留難故」，或閉門，或拋等，何況阿彌陀經耶！唯大山與蟻塚之高下，獅子王與狐兔之角力耳！<br>　　今、日秀等專為拋捨彼等小經，專為讀誦法華經，勸進法界，唱奉南無妙法蓮華經，豈非殊忠耶？倘於此等詳細，有所不審，可召高僧等，一決是非耶！糾明佛法優劣之事，月氏、漢土、日本有其先例。今值明時，何為而背三國之舊規乎！<br>　　訴狀云：「本月二十一日，聚眾多人，攜帶弓箭，闖入院主之坊內，下野法師乘馬備具，熱原百姓、紀次郎男立札，割取農作，取入日秀住房」　。<br>　　此條，乃無其形跡之謊言也。日秀等是受損害之行者，且是不安堵之身，何人可用日秀等之立札？又此尪弱之土民，誰來為日秀等之雇耶？然則，帶弓箭，企惡行，行智有否如此詭辯，謂乃近鄰眾人爭來奪取弓箭，帶於其身故。矯飾之至，宜請賢察。<br>　　日秀、日辨等是本寺代代之住侶，積行法之薰修，致天長地久祈禱之處，而行智補作本寺靈地之代理院主，卻對寺家、三河法師賴圓，並少輔法師日禪、日秀、日辨等命令曰：「法華經是不信用之法，應速停止法華經之讀誦，祇可讀阿彌陀經、念佛也，如是書具誓文，則可保安堵」。雖賴圓依其通知，書誓文，得無事。日禪等不書誓文，所職住坊被奪取後，即行離散。日秀、日辨是無靠之身，依於親友，猶在寺中寄宿。此四年之間，日秀等所職住坊被奪，嚴肅之祈禱停止，惡行如此猶未滿足，更為欲斷法華經行者之跡，構圖運謀，作種種不實之訴，豈非在世之調達耶？<br>　　大凡行智之所行，以法華三昧之供僧、和泉法師蓮海，將法華經作柿紙，彫紺形，為堂舍之修治。將批交日辨構置之上葺板一萬二千寸內之八千寸移作私用。勸使下方之代理政所，於四月神事之際，刃傷法華經信心之行人、四郎男。前八月刀斬彌四郎坊男之首，擬為將日秀等斬首事書入此中。無智無才之盜人、兵部法師靜印，徵取「過料」，稱其為幹材，補作本寺之供僧。或集寺內百姓獵鶉、殺狸、捕鹿，食之於別當之坊，或以毒物灑入佛前之池，毒殺眾多魚類，於村鎮販賣。見聞者無不耳目為驚，破滅佛法之根基，悲有餘焉！<br>　　如此為惡不善，日積月累之間，日秀等嗟歎之餘，故欲驚為上聞。行智為掩飾其條條罪惡，思得種種奸計，語於其近鄰惡輩，竟作毫無形跡不實之言，欲為陷害日秀等，誠為「言語道斷」矣。於冥於顯，豈得無所懲耶！所詮，佛法之權實，事理之真偽，須尋究其淵底，但依誠諦之金言，准法條之明文，如加之禁遏，當有守護之善神消災，擁護之諸天含笑乎！然則，為惡不善之代理院主行智當予改易，又、院主亦難免於重科，何須更引實相寺之例乎？一任不誤之道理，日秀、日辨等蒙得安堵，則修理堂舍，天長地久，願作祈禱，用紓忠勤。謹勒狀披陳，言如上件。<br>　　弘安二年十月　日　　　　　　　　沙門　日秀　日辨等上"
		},
		{
			"_id": "432",
			"name": "百六箇抄",
			"context":
				"百六箇抄<br>（血 脈 抄）<br>弘安三年　五十九歲<br>與日興　　　　　　<br>　具騰本種、正法實義、本勝劣正傳，本因妙教主、本門大師、日蓮謹結要之。<br>　 授與萬年救護、瀉瓶弟子日興。脫種合有一百六箇。靈山淨土、多寶塔中、久遠實成、無上覺王，直授相承，本勝劣之口決相傳譜。久遠名字已來，本因本果之主、本地自受用報身之垂、上行菩薩之再誕、本門大師日蓮詮要。<br>（本）　　　　 （本）<br>理之一念三千‧一心三觀之本　三世諸佛出世成道之脫益壽量義理之三千，蘊在於釋迦諸佛之佛心，與妙法蓮華經理觀一心之理也。<br>（本）　　（經之本如常）<br>大通今日‧法華本　久遠名字本因妙為本，下種於中間、今日，故、久成為本，中間、今日之本俱為也。為利益久遠下種、靈山得脫、值遇妙法之眾生，無<br>應佛一代之本 作三身從寂光淨土，以三眼三智，知見九界，垂施<br>權，後說妙經故，今日之本俱得為也。<br> 松柏風波、萬聲一如，諸法實相之理上觀心，是<br>門為理圓一致之本 不逾應佛之域故，本雖別，祇理上之法相故，<br>　　　　　　　　　　　顯本為理觀之妙法。化無付囑，故不弘之。<br>（母之義也） （地之義也） 中間、今日，門既是心法之成佛，華嚴、阿含、<br>心法即身成佛之本 方等、般若，至法華之安樂行品，圓理同故，劣而本勝。<br>（女之義也） 山家云：「一切諸法，從本已來，不生不滅，性相<br>心法妙法蓮華經之本 凝然，釋迦閉口，身子絕言」。方便品說理具之<br>十界互具，至本門顯本，既是理上之法相，對久<br>遠見之，實相是久遠垂之本門，故非色法。<br>從因至果‧中間今日之本　像法之修行，天台傳教弘通之本，中間、今日之門為因，本門修行為果。<br>　今日之本果，既是從因至果，劣於本之本果。壽量脫益，在世一段之一品二半，於舍利弗等聲聞<br> 為觀心，於我等為教相也。意是劣本勝也。又，<br>本果妙法蓮華經之本 滅後、像法，相似、觀行解了之行益，亦如是。如南岳、天台、傳教之修行，入於末法修行，則成帶權隔歷之行，於我等為虛戲之行也。日蓮一向是本，天台一向是，善望審之。 疏九云：「爾前皆虛不實，門一虛一實，本門皆實不虛」。爾前有二種之失：其一「存行布故，仍未開權」，隱門之理之一念三千。其二「言始成故，尚未發」，隱本門之久遠。門方便品說一念三千、二乘作佛，爾前二種之失，得脫其一矣！至本門，打破門十界因果，是即本因本果之法門也。未顯真實之一念三千，二乘作佛亦不定。依世間之罪墮惡道者，如爪上土；依佛法墮惡道者，如十方土。其故，信心之根本是本勝劣，其餘之信心是枝葉也。<br> 一代八萬諸法，是受本因妙下種所說之教，故一<br>涉餘行‧法華經之本 部八卷乃至一代五時之次第梯，是以名字妙法下種，而使熟脫之本也。<br>在世觀心法華經之本　一品二半是在世一段之觀心也，天台之本門也；為日蓮教相之門也。<br>脫益妙法教主之本　所說之正法是本門也。能說之教主釋尊是門也。法不自弘，人弘法故，人法共尊。<br>脫益之今此三界教主之本　天上天下、唯我獨尊，是身門，密表壽量品之今此三界，是即本身門。<br>脫益像法時刻弘經之本　天台之本，俱是日蓮之門也。時刻亦有天地之不同。<br>脫益門修行之本　較正法一千年修行之德，像法一日之德勝之。<br>脫益門自解佛乘修行之本　熟益是，脫益是本。須就此以思惟焉。<br>脫之五大尊之本　他受用應佛是本，普賢、文殊、彌勒、藥王是也。（本天台） 天台大師弘通之本，前十四品約門，後十四品<br>脫之真俗二諦之本 約本門。是法住法位，世間相常住。<br>　　　　　　　　　　　　　　　 如來之內證，自序品，為滅後正像末也。藥王<br>前十四品悉流通分之本 菩薩是像法之主，天台是也。密表之法師品云：「今此三界」。<br>　云「本雖殊，不思議一」者，今日乃至中間之本<br>脫益理觀一致之本 ，雖本分別，既是以本因妙為下種所說之本故，之本非本。<br>　爾前、門、熟益之戒體為，脫益之戒體為本。門<br>脫益戒體之本 之戒，勝於爾前大小之戒，本門之戒勝於爾前門之戒也。<br>脫之化七面之本　像法用理觀為本，故、天台以為本，行本為。<br>脫之化本尊之本　既定一部為本尊，前十四品為，後十四品為本。此是一部八卷也。<br>脫益守護神之本　所奉守護之法華為本，守護之神等是。本因妙之影浮萬水事，必定也。<br>脫益山王之本　久遠中間所受之法華為本，以來所護者垂也。下種為本因妙也。<br>脫十羅剎女之本　久遠、中間、今日之理事是本，中間、大通、今日出世冥守之處是垂也。下種如前。<br>脫付囑之本　脫益之化付囑，中間、大通為本，今日初住之終為。所受之正法為本，持者也。大通之初云開，今日初住之終云會。本是大通，是<br>脫開會之本 初住。初顯云開，終合云會。案位亦理上之案位也。<br>　壽量品是本，應佛是。無作三身住寂光土，以三眼三<br>脫益成佛之本 智，知見九界。二種是、無開會，一種是本有之開會。一種是開顯，二種是不開會，所從眷屬之教相也。<br>脫之五味所從之本　天台傳教之五味，橫豎共是所從。五味是本，修行之人是，在世亦如此。<br>脫父子之本　應佛是本，佛是。子弘父法，有世界益。<br>脫師弟之本　義理共如上。是我弟子，應弘我法。<br>脫益感應之本　久遠天月之影，移現于中間、今日脫益之水，眾生久遠蒙佛善巧是也。<br>脫益寂照之本　理上之寂照，是妙覺乃至觀行等之解了也。理即之凡夫，是無體有用之本也。<br>脫益隨緣不變之本　在世、像法，是同一真如之義理；隨緣、不變，共為理之一段之本。<br>脫益九法妙之本　三法妙各具三法妙，成九法妙。自法中之心法妙，所起之生佛二妙也，可知本。<br>脫益八相八苦習合之本　八相是本，八苦是，同體之權實是也。灌頂者，至極。後世，佛、菩薩之灌頂，是法華經也。<br>脫益灌頂等之本 門之灌頂是方便讀誦，欲令眾生開佛知見。本門之灌頂是壽量品讀誦，然我實成佛已來。<br>　　　　　　　　　　（事戒）　　　（理戒）<br>脫益說所戒壇之本　靈山是本，天台山是。久遠與末法，是事行之戒，乃事戒。理戒者，今日與像法，是理之戒體。<br>脫益二世三佛利之本　世世番番之教主是本，所化之眾生是。世世已來，常受我化；番番出世，與師俱生。<br>脫益證明‧多寶佛塔之本　妙法蓮華經，「皆是真實」是本，多寶佛是。門八品乃至本門指此也。<br>　如經文釋義，既是理上之正宗流通序文，本勝<br>脫益序正流通現文之本 劣。然、是本無今有故，以久遠之為脫，而說今日之本也。<br>脫益攝受折伏之本　天台是攝受為本，折伏為。其故，像法是在世之熟益，冥利故也。福智具足之故云。<br>脫益二妙之本　相待妙是，絕待妙是本。妙法之外，更無一句餘經。「獨一法界，故名絕待」，此釋須思之。<br>脫益十妙之本　本果妙是本，九妙是。在世與天台，是機上之理。佛是本因妙為本，所化思是本果妙為本。 已今為本，餘也。「本雖殊，不思議一」。理具之<br>脫益六重所說本 本故，一部俱是上之本也。<br>脫益六即所判之本　妙覺為本，餘為。<br>　　　　　　　　　　 玄九云：「初十住為因，十行為果。十行為因，十回向為果。十回向為因，十地為果。十地為因，等覺為果。等覺為因，妙覺為果」。<br>脫益十不二門之本　理上之不變不二，非事行之不二門也。<br>脫益十界互具之本　是理具之十界互具，非事行之互具。若非以九界之理，推入佛界之理者，不得脫也。<br>　 經云：無明乃至老死。苦集滅是，道諦是本<br>脫益十二因緣四諦之本 也。脫益三土之本，報土為本，同居、方便為。<br> 妙樂云：「雖脫在現 本理上一致，心是壽量品，文雖現量，上行所傳之本因妙唱顯後，只久遠之教相，非成佛肝要之觀心」。籤一云：「本<br>中體等與不殊 脫益之妙覺，乃至觀行相似等之妙法蓮華經，即理含事，然非本　一致，破廢立本」。玄七云：「權實約智約教<br>　化他不定時，所施權實八教也，兩處不殊 久遠之本與今日脫益兩處也」。籤七云：「理無深淺，故曰不殊 釋為將本<br>因本果之理，今日中間，推入壽量顯本之理而顯之」。籤七云：「約經雖是本門，既是今世中指本，名為本門。故知，今日正當中利益，乃至本成已後，俱名中間，中間顯本得利益者，尚成益，況復今日 文意是久遠本果之，為中間今日之本。又、意為久遠名字妙法之影，於中間今日垂故，對下種，脫益壽量得釋為之證攄也」。疏一云：「眾生久遠，蒙佛善巧 久遠下種靈山得脫」。籤十云：「故知今日逗會，赴昔成熟之機 靈山下種，久遠得脫之益」。記二云：「本時自行，唯與圓合本時者，本因妙之時也。化他不定，亦有八教 中間今日化導之儀式也」。玄七云：「本非本 今日本果妙之事，本非 本因妙事。本雖殊，不思議一也 本因妙外，全無也。門即顯本之後，本無今有之方便無得道也。中島證俊問云時，俊範法印答云：不思議一。求云：其義如何？答云：文在門，義在本門。會云：門既無益，本門有益。本勝劣，不思議一」。妙樂云：「權實，理也。本，事也」。天台云：「本為二經 如來之本，理上之法相也。日蓮之本，事行之法相也」。<br><br>以上，脫上之本勝劣口決畢<br><br>事之一念三千‧一心三觀之本　釋迦、三世之諸佛、聲聞、緣覺、人天之唱者為，南無妙法蓮華經為本也。<br>　名字本因妙是本種，故是本門；本果妙是涉餘行，<br>久遠元初直行之本 故是本上之也。今、日蓮之所唱，正是久遠釋尊之口唱也。<br>久遠實成直體之本　久遠名字之正法是本種子。名字童形之位，釋迦為，「我本行菩薩道」是也。日蓮是行久遠之修行。<br>久遠本果成道之本　持名字妙法之處，是直體之本門也。直唱奉之我等，是也。<br>久遠自受用報身之本　男是本，女是，難知之勝劣也 善能傳流口決者也。<br>久成本門為事圓之本　上行所傳之妙法，是名字本有之妙法蓮華經，<br>　　　　　　　　　　　事理俱勝之本也。日蓮及弟子檀那等，是也。　親之義、父之義也。自涌出品已後，我等是色法之<br>色法即身成佛之本 成佛也。不涉餘行之妙法是本，我等是。　<br>　成男子，聞名字之大法，各各、物物、事事，顯<br>色法妙法蓮華經之本 本者也。又、今日二十八品之各品內之勝劣，通號本也、勝也，別號也、劣也。<br>妙樂疏記九云：「故知，實於本猶虛」。籤十云：「今日以初成為元始 爾前，門以大通為元始 門，本門以本因為元始 本門」。<br>此釋判元始、本、遠近之勝劣也。本果妙是「然我實成佛已來」，猶門也。之本非本。本因妙是「我本行菩薩道」，乃真實之本門也。本之非。我內證之壽量品，化亦不知。重位秘藏之義也。分別本後，勝劣治定，然末代難知故。<br>久遠從果向因之本　本果妙是釋迦佛，本因妙是上行菩薩。久遠之妙法是果，今日之壽量品是花。故云從果向因之本也。<br>本因妙法蓮華經之本　全不及餘行之妙法是本，唱者日蓮、也。範本是不輕菩薩之二十四字，又其行儀是也。<br>不涉餘行法華經之本　義理同上。直達法華是本門，唱者釋迦、也。今、日蓮修行，與久遠名字之所為無芥爾相違也。<br>下種法華經教主之本　自受用身是本，上行日蓮是。我等內證之壽量品者，脫益壽量文底本因妙之事也。其教主吾也。 久遠元始、天上天下、唯我獨尊，日蓮是也。久<br>下種今此三界主之本 遠是本，今日是也。三世常住之日蓮，名字利生也。<br>下種得法觀心之本　久遠下種之得法是本，今日、中間等之得法觀心是。如分別功德品之名字初隨喜文。<br>　 聞得名字妙法為上行所傳者，是自解佛乘之本也<br>下種自解佛乘之本 ；聞得後受持之我等是也。故對傳教，日蓮為<br>　　　　　　　　　勝也。<br>末法時刻弘通之本　本因妙為本，今日壽量之脫益為。久遠釋尊之修行，與今、日蓮之修行，是芥爾不違勝劣者也。<br>本門修行之本　正像二千年之修行是門，末法之修行是本門，又較中間、今日佛之修行，日蓮之修行為勝也。<br>本門五大尊之本　久遠本果之自受用報身如來是本，上行等之四菩薩是也。<br>日蓮本門弘通之本　 本因妙是本也，「我本行菩薩道」是也。<br>本化事行一致之本　「本雖殊，不思議一」。本因妙外，別無也，故釋一也。真實勝劣範本之義也。<br>　本果妙釋尊之召出本因妙上行菩薩，全是為滅後<br>後十四品皆流通之本 末法利益也。是以，日蓮修行時，後之十四品皆滅後之流通分也。爾前門之戒體，權實雜亂；本門戒體是純一無雜之<br>下種戒體之本 大戒也。<br>　　　　　　　　　　　勝劣天地、水火尚不及，具如戒體抄。<br>　末法以事行為本，在世、像法以理觀為本。天台之本書，<br>本化七面之本 既是理上之事，全是門之七決，我家本書是事上之本也。<br>　二種是，一種是本也。門是隱密法華，本門是<br>下種三種法華之本 根本法華，本文底之南無妙法蓮華經，是顯說法華也。<br>本化本尊之本　七字是本，餘之十界、也。諸經諸宗中王之本尊，是萬物下種之種子、無上之大曼荼羅也。<br>下種守護神之本　所奉守護之題目是本，守護之神明是。云：「諸佛救世者，現無量神力」。<br>下種山王神之本　久遠所受之妙法是本，中間、今日，以至未來所來守護之山王明神即。<br>下種十羅剎女之本　此義理同上。唯神明對十女論本時，十羅剎女是 本，神明是也。<br>本門付囑之本　久遠名字時，所受之妙法是本，上行等是也。久遠元初之結要付囑，與日蓮今日壽量之付囑同意。<br>本門開會之本　久遠之本會為本，今日壽量之脫為。<br>　　　　　　　　妙樂云：「始顯云開，終合云會」。<br>下種成佛之本　本因妙是本，自受用身是。非成佛難，持此經難也。 二種是門，一種是本門。本門之教相，是教相之<br>下種三種教相之本 主君也。二種是二十八品，一種是題目也。題目是觀心上之教相也。<br>五味主中主之本　日蓮之五味，橫豎俱是五味之修行也。五味即本門，修行即門也。<br>本種師弟不變之本　久遠實成之自受用身是本，上行菩薩是。三世常恆不變之約定也。<br>本種父子常住之本　義理同上。久遠名字即之俗諦常住父子，與今、日蓮之修行無異，「世間相常住」是也。<br>四土具足之本　三土是，常寂光土是本。四土即常寂光，寂光即四土之淨土，唯本門弘經之道場也。<br>下種感應日月之本　下種之佛是天月，脫佛是池月。天台云：「不識天月，但觀池月」。<br>　體用同時，真實、真如、一口之首題也。本有之，<br>下種隨緣不變之本 本有之一念三千是也。「隨緣不變、一念寂照」之本也。<br>下種之九法妙之本　久遠下種之妙法是本，已來之九法是也。<br>下種人天之本　久遠下種之妙法是本，已來之人天是也。<br>　脫之八相是，種之八相是本。脫之八苦<br>下種八相八苦習合實勝之本 是，種之八苦是本。煩惱即菩提、生死即涅槃，云「常在此不滅」也。<br>下種最後直授摩頂之本　頂受久遠一念元初之妙法，是最極無上之灌頂。法是本，人是也。　 三箇秘法建立之勝地，是富士山本門寺之本堂<br>下種弘通戒壇實勝之本 也。<br>　　　　　　　　　　　（上行院是祖師堂，弘通所通用院號）<br>下種寂照‧實事‧體用無上之本 生佛一如之事上本覺之寂照也。人是<br>　　　　　　　　　　　　　　　　，佛是本也。<br>　日蓮是下種利益，三世、九世、種熟脫、本<br>下種三世‧三佛實益之本 有一念之利益也。<br>　　　　　　　　　　　　　天台云：「若破、若立，皆是法華之意」之修<br>行利益也。<br>　久遠實成、無始無終、本法之妙法蓮華經，皆<br>下種證明多寶佛塔之本 是真實為本也。久遠之本師是妙法也，本有實成之釋迦多寶是也。<br>　應佛、天台，定正宗一品二半為本門，現文之<br>下種序正流通文底之本 勝劣。報佛、日蓮，定流通為本，文底之勝劣也。<br>下種攝折二門之本 日蓮定折伏是本，攝受是。「法華折伏，破權門理」者是也。<br>下種二妙實行之本　日蓮定脫二妙為，種二妙為本。然、相待是，絕待是本。<br>下種十妙實體之本　日蓮是本因妙為本，餘為也。是真實本因本果之法門也。<br>下種六重具騰之本　日蓮是脫之六重為，種之六重為本也。<br>　日蓮是脫之六即為，種之三世一即之六即、案位<br>下種六即實勝之本 之理即是開會之妙覺，開會之理即是本覺之極果為本也。<br>下種十二因緣之本　日蓮定應佛所說之十二因緣為，久遠報佛所說之十二因緣為本也。<br>下種十不二門之本　日蓮之十不二門，是事上極極之事理一體，用之不二門也。　唱奉之妙法，佛界是本，能唱之我等九界是。由<br>下種十界互具之本 妙覺至理即之凡夫也。實十界互具之勝劣者是也。<br>下種境智俱實之本　脫之境智是，種之境智是本。名字即之境智，境智俱本；觀行即之境智，境智俱也。<br>意是十界佛性，只一口呼顯。本因口唱殊勝之南無妙法蓮華經是也。如初心成佛抄。弘一云：「理非造作，故曰天真；證智圓明，故云獨朗」久遠之理與今日之理，今日是理上之理。故知本因妙之理為勝，今日本果妙之理券。是理之本也，故云獨朗。又云獨一法界，故名絕待。天台唯存大綱，不事網目此釋之意，大綱是本，網目是，天台傳教之修行是網目，日蓮、日興等之修行是大綱也。如來秘密神通之力，須會得之是事理如來之本也，秘密如來是理性如來，我等也；神通如來是世尊也。秘密是本地，神通是垂。世世以來，常受我化，我本行菩薩道，所成壽命，今猶未盡，復倍上數。本勝劣，其理甚遠。佛若不說，彌勒尚暗，何況下地，何況凡夫。本佛本化，乃能究盡。妙樂云：「具騰本種 本勝劣，故但於名，以分本 下種名字妙法事行之勝劣所判也。本約身、約位 判久遠名字即之身位，從本垂，依於本，非究竟」。玄一：「開示悟入，雖是要，若顯本已，即成本要也」。籤一：「若無中事理乃至權實，何能顯於長壽之本」。<br>以上，種之本勝劣畢<br>右此血脈是本勝劣，其數一百六箇，注之。就其數量而有表事。可覺知之。<br>釋迦諸佛出世本懷，真實真實，唯為一大事之秘密也。雖然，為萬年救護，記留之。其中定六人遺弟之表事，如先前之論述。但直授結要付囑，一人也。以白蓮阿闍梨日興為總貫道，日蓮正義，無纖毫之闕，悉為付囑畢。上首已下，並末弟等，皆無異論，至盡未來際，如予之在日，以日興嫡嫡付法之上人，仰為總貫首可也。 又、五人並已下之諸僧等，雖於日本乃至一閻浮提之外，萬國悉皆廣令流布，然須以日興嫡嫡相承之曼荼羅，為本堂之正本尊。所以者何？在世滅後雖殊，付囑之儀式則同。譬如雖有四大六萬直弟之本眷屬，仍以上行薩埵定為結要之大導師。今亦如是，雖有六人以下數輩之弟子，仍以日興定作結要付囑之大將者也。<br>　又、弘長配流之日、文永流罪之時，其外諸處大難之際，馳於先陣，隨日蓮如影之於形，誰能疑之﹗又、延山地頭發心根源，是日興教化之力用也。遁世之事，甲斐國三牧，是日興懇志之故也。<br>　又、御本尊書寫之事，須奉如予所顯。若不書日蓮御判，天神地祇，亦不為用。<br>上行無邊行、持國，淨行安立行、毘沙門之間，可為書「若惱亂者，頭破七分。有供養者，福過十號」。經中明文等，任意可也。<br>　又、浪起風吹，須就萬物分別本、辨明勝劣也。"
		},
		{
			"_id": "433",
			"name": "本因妙抄",
			"context":
				"本因妙抄<br><br>　　　　　　法華本門宗血脈相承事　　　本因妙行者　日　　蓮　記之　　　　　<br>　　予外用之師、傳教大師，生年四十二歲時，值遇佛立寺 天台山佛隴寺大和尚，落居義道，決生死一大事秘法之日，大唐貞元二十一年 太歲乙酉五月三日，傳三大章疏，各以七面七重之口決治定，所謂玄義七面之決者，約「正釋五重列名」之決也。<br>　　第一、依名判義之一面。名者，於法分位施設；體者，宰主為義；宗者，所作究竟，由受持本因之所作，得口唱本果之究竟；用者，證體本因本果上之功能德行；教者，以誡為義。誡者既為本之故，即有名無實、無得道。然實相之名題，於本同，易誤本為一致，須為大誡，故起三種教相，立種熟脫之論不論。經文解釋明白。如此文文句句之名，顯妙正之深義、本勝劣之本意矣。雖然，天台傳教之弘通，偏是理上之法相、<br>化付囑、像法理位、觀行五品之教主，以為表而救眾，隱本以用於裏者也。甚深、甚深！秘之、秘之！<br>　　第二、佛意、機情二意之一面。佛意以觀行、相似為本；機情以理即、名字為本。皆不離體用，體用依法華之心智，開拓一代五時之次第淺深。次、機情者，為大通結緣眾，設四味調養，來入法華，本二門乃至文文句句，可以此二意分別者也。<br>　　第三、四重淺深之一面。名有四重：一、名體無常之義，爾前之諸經諸宗也。二、體實名假，門、始覺無常也。三、名體俱實，本門、本覺常住也。四、名體不思議，是觀心直達之南無妙法蓮華經也。湛然云：「雖脫在現，具騰本種」。次、體之四重者：一、三諦隔歷之體，爾前權教也。二、理性圓融之體，門十四品也。三、三千本有之體，本門十四品也。四、自性不思議體，我內證壽量品，事行之一念三千也。次、宗之四重者：一、因果異性之宗，方便權教也。二、因果同性之宗，是門也。三、因果並常之宗，即本門也，四、因果一念之宗，文云：「介爾有心，即具三千」，是即末法純圓，結要付囑之妙法也。次、用之四重者：一、神通幻化之用，今經已前所明，佛菩薩、出假利生之事。二、普賢色身之用，即於一身中，具十界之事，亙本一代五時。三、無作常住之用，有證道八相，無作自在之事。四、一心之化用，或說己身等也。次、教之四重者：一、但顯隔理之教，權小也。二、教即實理之教，門也。三、自性會中之教，應佛之本門也。四、一心法界之教，壽量品文底法門，自受用報身如來真實本門，久遠一念之南無妙法蓮華經，雖脫在現、具騰本種之勝劣是也。<br>　　第四、八重淺深之一面。名八重者：一是名體永別之名，二是名體不離之名，三是從體流出之名，四是名體具足之名，五是本分常住之名，六是果海妙性之名，七是無相不思議之名，八是自性己己之名，乃至可知教。依文思惟可也。<br>　　第五、還住當文之一面。以四八淺深可知本勝劣。<br>　　第六、但入己心之一面。由始之大法東漸，至第十之判教，閣文之生起，一向入心理之勝劣，可成正意。謂大法即行者己心之異名。釋意是離文意之廣博，專於首題之理也。<br>　　第七、出離生死之一面。其意為以一代應佛之壽量品為，內證之壽量品為本。約於釋尊久遠名字即之身及位，唱奉南無妙法蓮華經，是名出離生死之一面。本約身約位之釋，須思之者也已上。<br>　　玄文畢。<br>　　文句七面之決者：一、依名之一面，其義如上。二、感應之一面，亙及三時弘經，較於爾前門正像二千年弘經之感應，本門末法弘通之感應，真實真實為勝也。三、四教之一面。四、五時之一面。五、本之一面。六、體用之一面。七、入己心之一面。悉皆其心同前。智威大師傳云：「玄義文句兩部，論爾前門各以三十重之淺深，而口決其法門，具如傳教大師之七面決」。　　又、摩訶止觀一部，立十重顯觀，通於此。一、待教立觀。破爾前、本、之三教，立不思議實理之妙法蓮華經之觀，文云：「圓頓者初緣實相」。門名理具之一念三千；脫益之法華，本俱是也。本門名事行之一念三千，下種之法華是獨一本門也，是云不思議實理之妙觀。二、廢教立觀。其意為捨權教並執，取本門首題之理，為事行之用。三、開教顯觀。文云：「一切諸法，本是佛法，具三諦理，名為佛法。云何除教」。文意是開觀行理觀之一念三千，顯名字事行之一念三千，大師深意、釋尊慈悲、上行所傳秘曲是也。四、會教顯觀。捨教相之法華，信觀心之法華。五、住不思議顯觀。文云：「理非造作，故曰天真；證智圓明，故云獨朗」。釋意，口唱首題之理無造作，今日熟脫之本二門為，久遠名字之本門為本。信心強盛，唯無餘念，唱奉南無妙法蓮華經，凡身即佛身，是名天真獨朗、即身成佛。<br>問曰：前代有知此法門之人耶？<br>答曰：有之。<br>求云：誰人耶？<br>示云：釋尊是也。<br>尋云：除佛，其餘有人師論師知之耶？<br>答曰：天台云：「天親、龍樹，內鑒冷然，外適時宜」。今日南無妙法蓮華經，是南岳、天台、妙樂、傳教之內鑒冷然，外適時宜也。內鑒冷然、外適時宜之修行之日，是本一致也。不嫌有智無智，圓頓者初緣實相之理非造作，故曰天真；證智圓明，故云獨朗。使趣理位觀行為利益，待末法之時者也。故、天台云：「非但當時，獲大利益，後五百歲，遠沾妙道」。天台、章安、妙樂，傳教等之大聖，內證是本勝劣，外用是本一致也。其故，教相、觀心，是相似觀行解了之人師，時機亦像法也。付囑即妄授餘人，身亦化之眾。觀音、妙音、文殊、藥王等之化身也。今、末法是本化薩埵，上行等出世之境，本門流宣之時刻也。何用理觀，不修事行耶？予之所知，內證、外用，皆為本勝劣也。若修行本一致，將為喪失本門付囑之怪物矣。<br>本之不同，處處書之。雖然，宿習拙者，迷倒本。若不知本勝劣，未來之墮惡道，最為不便。不恥宿業，還可為余之恨耶？我弟子等中，不出天台、傳教解了之理觀，就本，存一往勝劣，再往一致之謬義，迷惑自他，是宿習使然歟！雖閻浮提第一之秘事，為萬年救護，故記而留之者也。於我未來，為破我佛法，一切眾生之元品大石、第六天魔王，成師子身中之害蟲，假名於日蓮，云本一致，倡言邪義，牽引眾生，趣向惡道。若有道心者，宜捨彼等邪師，而隨予之正義。正義者，本勝劣之深秘，具騰本種之實理也。此是日蓮一期之大事，朝夕為教於弟子等，亦一期之所造，悉是此義也。雖然，不出執，或輕見惑，或蔑思惑，或癡塵沙惑，或迷無明惑，故不用日蓮之立義歟！予之教相、觀心，乃為理即、名字、愚惡愚見也。<br>日蓮是名字即之位，弟子檀那是理即之位。上行所傳結要付囑之行儀是教觀判乘、皆名字即、五味之主修行也。故教相次第，應依要用。唯存大綱時，余不以網目為事。彼是網目，此為大綱。彼是網目教相之主，此是大綱首題之主。日蓮之行儀，恐非天台傳教之所及，何況於他師之行儀耶！唯在世八年之儀式，移為滅後末法之行儀。雖然，佛是熟脫教主，吾為下種法主。彼之一品二半，於舍利弗等為觀心，於我等凡夫為教相。為理即、短妄凡夫之觀心，是不涉餘行之南無妙法蓮華經也。不知如此深義之僻人出來，當思予之立義，是教相邊外乎！此等皆以宿業拙劣、修因感果之至極也。彼天台大師，三千弟子，朗然者章安一人耳！傳教大師，三千徒眾，義真已後，宛若無人。今猶如此，雖有數輩之弟子，無疑心傳正義者，希如一二小石。須秘之法門也。　　第六、住教顯觀。七、住教非觀。八、覆教顯觀。九、住教用觀。十、住觀用教。此五重可思惟如上之五重。<br>問云：「本雖殊，不思議一。於本之教，別顯不思議之觀理故」。「約機情，於本，可有久近之異，此是一往之淺義也。約內證論之，不可有勝劣，再往之深義，不思議一也」。如何可得於意耶？<br>答云：住教顯觀，是煩惱即菩提。住教非觀，是法性寂然。覆教顯觀，是名字判教。住教用觀，是不思議一。住觀用教，云以顯妙圓，是大事也。教觀不思議、天然本性處，立獨一法界之妙觀，是不思議之本勝劣云。亦絕對不思議之內證、不可得、言語道斷之勝劣，是天台、妙樂、傳教所餘，我家之秘密，觀心直達之勝劣也。雖有名，乃有名無實、本無今有之門也。實不思議之妙法，唯限壽量品，故釋不思議一也。門妙法蓮華經之題號，雖似本門，義理遠隔天地，成佛亦有水火之異。為顯久遠名字之妙法蓮華經之朽木書，故釋為一也。末學勿留疑網，日蓮於靈山會上，多寶塔中，直奉授於為親之釋尊之秘法也。甚深、甚深！秘之、秘之！傳之、傳之！<br>　　摩訶止觀七面口決者，依名判義、附文元意、寂照一相、教行證、六九二識、絕諸思慮、出離生死之一面已上。傳教大師云：「一切諸法，從本已來，不生不滅，性相凝然，釋迦閉口，身子絕言」。是門天台、止觀之內證也。本門日蓮之止觀，是釋迦開口，文殊言語，門不思議不可說，本門不思議可說之證據之釋是也。亦於三大部，有一同十異、四同六異。傳教由佛立寺口決之。一同者，名同也。十異者，名同義異、所依異、觀心異、傍正異、用教異、對機異、顯本理異、修行異、相承異、元旨異。四同者，名同、義同、所依同、所顯同也。六異者，釋異、大綱網目異、本末異、觀心異、教內外觀異、自行化他異，是也。今以要言之，本觀心，同名異義。始終、本末共之，修行、覺道、時機、感應，皆有勝劣之別。<br>　　此下，二十四番勝劣。彼之本門是我門。彼之勝是此之劣。彼之深義為予之淺義。彼之深理是此之淺理。彼之極位是此之淺位。彼之極果是此之初心。彼之觀心是此之教相。彼是台星國出生，此是日天國出世。彼是藥王，此是上行。彼利解了之機，此益愚惡之機。彼之弘通，是台星所居之高嶺；此之弘經，是日王能住之高峰。彼教上機，此訓下機，彼以一部為本尊，此是七字為本尊。彼是相對開會為表，此是絕對開會為表。彼是熟脫，此是下種。彼是為眾機，示圓頓者初緣實相；此是為萬機，勸南無妙法蓮華經。彼為惡口怨嫉，此是遠島流罪。彼雖讀誦一部，而不讀二字；此是文文句句悉皆讀之。彼以正直妙法之名，改為一心三觀，非本有之大法，似帶權之法；此是信謗彼此，決定成菩提，唱書南無妙法蓮華經。彼雖粗有書顯諸宗謬義，尚未言說；此則不惜身命，糾他師之邪義，招三類強敵。彼依安樂普賢之說相，此用勸持不輕之行相。彼立一部勝劣，此傳一部為。彼不逾應佛之域，此則用壽量品文底。彼是應佛昇進之自受用報身之一念三千、一心三觀，此是直唱久遠元初之自受用報身、無作本有之妙法。<br>　　此等深意，是化之眾、普賢、文殊、觀音、藥王等之大菩薩所未受付囑之大事，是所不知之秘法也。況凡師乎？<br>若於末法，以為本一致而修行，教導所化等者，我身雖未造五逆罪，必墮無間。其隨從之輩，共沈阿鼻，其事無疑。<br>一見此書之眾人，理 普賢智 文殊言薩埵，生死斷絕之際，定光覺悟之大菩薩也。傳教云：「文殊利劍，通六輪，切斷十二生類，下一刀 妙法敕萬方，由自然出三諦，明見聞覺知」。示此一言三際不如一言，若未達者開一頌 題目，同三般 三諦，無不通知，生佛自一現，是謂一言妙旨，一教玄義。天台云：「一言三諦，剎那成道，半偈成道」。傳教云：「佛界之智，九界為境；九界之智，佛界為境。境智互冥薰，凡聖常恆，是謂剎那成道。解三道即三德，諸惡忽成真善，是名半偈成道」。今會釋云：諸佛菩薩之定光三昧，亦凡聖一如之證道；剎那半偈之成道，亦我家勝劣修行之南無妙法蓮華經之一言所盡攝者也。列此血脈之事者，以末代淺學者，蔑視予假字之書信，見天台漢字之止觀，眼目迷惑，心意驚動，或易假字為漢字，或耽於「觀明靜，前代未止聞」之見而成本一致之思，不知我內證之壽量品，以為同於止觀，是但以自見之僻見為本，破失予之立義，當墮惡道。故屬天台三大章疏之奧傳，天台傳教等所秘之正義、生死一大事之秘傳書顯之事，且有所恐，且有所憚也。廣宣流布之日，應于公廷供人披覽。加為會通之事，且為廣宣流布，且為末代淺學也。又、天台傳教之釋等，非予真實本懷歟！未來嬰兒之弟子等，料必思彼為本懷歟！前文永赦免之日，曾云：「若蒙對治爾前門謗法，立本門正義，則不日豐年」，聞者皆吐舌塞耳，其時無有一人從之，唯我 日蓮與我 日興耳！<br>　　問云：壽量品文底一大事之秘法如何？<br>　　答曰：唯密之正法也。秘之、秘之！不逾一代應佛之域，既是理上法相，故一部俱是理之一念三千，上之本門壽量也，使理解此事，稱作脫益之文上。文底者，久遠實成之名字妙法，不涉餘行，直達正觀，事行一念三千之南無妙法蓮華經是也。權實，理 今日本理也。本，事 久遠本事也。又、<br> 名字身<br>權實約智約教 一代應佛本，本約身約位 久遠本，亦云：「雖脫在現，具騰本種」。釋尊、久遠名字即之位身之修行，移作末法今時，日蓮名字即之身。「理非造作，故曰天真；證智圓明，故云獨朗」。以此行儀，注有本門立行之血脈。秘之、秘之！　 又，日文字之口傳、產湯之口決，二箇有兩大師之玄旨；本尊七箇口傳，七面之決表之。教化弘經之七箇傳，是弘通者之大要。又此血脈並本尊之大事，是日蓮嫡嫡座主傳法之書。塔中相承之稟承、唯授一人之血脈也。切須秘之、切須秘之！法華本門宗血脈相承畢。<br>　　　弘安五 太歲壬午十月十一日　　　　　　　　　　日　　蓮　印"
		},
		{
			"_id": "434",
			"name": "法華淨土問答抄",
			"context":
				"法華淨土問答抄<br><br>文永九年元月　五十一歲作<br>　　　<br>　　　　　　　　　　　　理　即<br>　　　　　　　　穢土　　名字即　　聞　三　諦　名<br>　　　　　　　　　　　　觀行即　　明　　五　　品<br>　　　　　　　　　　　　　　　　　斷八十八使見惑<br>法華宗立六即　　　　　　相似即　　斷八十一品思惑<br>　　　　　　　　　　　　　　　　　斷 九 品 塵 沙<br>　　　　　　　　　　　　分真即　　斷四十一品無明<br>　　　　　　　　報土　　究竟即　　斷 一 品 無 明 　　　　　　　<br>　　　　　　　　　　　　　　　　　中品戒行世善等<br>　　　　　　　　穢土　　理　即　　淨　土　下　品<br><br>　　　 　　　　　　　　 名字即<br>淨土宗所立　　　　　　　觀行即<br>　　　　　　　　報土　　相似即<br>　　　　　　　　　　　　分真即<br>　　　　　　　　　　　　究竟即　　辨成之立義：我身難適，故且為捨閉閣拋聖道之行，歸淨土。往生淨土可聞法華，得悟無生也。<br>　　日蓮難之云：我身難適，故須於穢土，捨閉閣拋法華經等、教主釋尊等，至淨土可得悟，是依何經文，立得如此義者乎？又、天台宗之報土是分真即、究竟即，淨土宗之報土是名字即，乃至究竟即等者，出自何經論釋耶？又於穢土捨閉閣拋法華經等、教主釋尊等，須至淨土，可悟法華經，出於何經文耶？<br>　　辨成之立義：捨閉閣拋其餘法華等諸行，須用念佛之文，觀經云：「佛告阿難：汝好持是語。持是語者，即是持無量壽佛名」。云往生淨土，聞法華之事，文云：「觀世音、大勢至，以大悲音聲，為其廣說，諸法實相，除滅罪法。聞已歡喜，應時即發，菩提之心」。餘繁故，且置之。<br>　　又、日蓮詰之云：觀無量壽經是如來成道四十餘年內之說，法華經是後八年之說。如何已說之觀經，指尚未說法之法華經名，稱可為捨閉閣拋乎？隨至「佛告阿難」等之文，只是勸作彌陀念佛之文也。未聞可以捨閉閣拋法華經，何況無量義經於說法華經之先，舉四十餘年已說諸經，定言其是未顯真實。豈有未顯真實之觀經，能舉已顯真實之法華經，為可捨乃至拋之者乎？<br>　　又云：「久默斯要，不務速說」。既教主釋尊四十餘年之間，不說法華名字，何對已說之觀經念佛，稱應拋此法華經乎？次、「下品下生……諸法實相，除滅罪法」。<br>　　夫法華經已前之實相，其數非一。先有外道之內之長爪實相；內道之內，小乘乃至爾前四教，所詮之理，皆名實相也。何必言已說觀經之實相，始與法華經為同，可得於意乎？今度確能出證文，為救法然上人，脫無間之苦歟！<br>　　又、辨成之立義：觀經雖是已說之經，實以未來為主。未來眾生，讀誦未來所有經卷而往生淨土。法華等諸經未來流布故，讀誦之，當得往生。法然是依觀經之「持無量壽佛」之文，而稱將法華捨閉閣拋者歟。觀經「持無量壽佛」之文上說諸善，一向勸持無量壽佛，故與文合矣。又云於實相多有之難，彼是淨土之故，此難不來。法然上人以聖道之行機難堪，故對未來流布之法華，云捨閉閣拋。故此是慈悲之至極，以此慈悲足堪往生淨土，絕不為墮地獄。<br>　　日蓮難之云：觀經為已說之經，於「已說」，承伏歟？所云「觀經時，雖尚未說法華經，鑒及未來，法然上人之說捨閉閣拋，是有得於佛意」。佛、鑒及未來，於已說之經，若預為制止未來之經，則已說小乘經時，可有制止未說之大乘經之事耶？又、若於已說之權大乘經時，指未說之實大乘經，有預為制止未來流布法華經之事，何故佛說爾前經未見載有法華經之名耶？<br>　　法然上人慈悲之事，慈悲之故，竟示人拋棄法華經與教主釋尊者，所詮，上舉證文，未見分明。須是提出確實證文，庶幾得救法然上人於極苦歟！所云「上六品諸行往生，對于下三品念佛，捨於諸行，豈非捨法華乎」？觀無量壽經之上六品諸行，是法華已前之諸行也。設對于下三品之念佛，拋捨上六品之諸行，但法華經不入於諸行，何為閣之耶？<br>　　又、法華之意，是盡捨爾前諸行與觀經之念佛，如來方得遂出世之本懷。日蓮管見，一代聖教並法華經文，從未見有舉法華經之名，云可拋之、或閉其門之事者。若爾，法然上人所憑之彌陀本願之誓文，及法華經中釋尊所說入阿鼻獄之誡文，如何可免乎？法然上人若墮無間獄，所化弟子并諸檀那不將共墮阿鼻大城耶？此度須舉分明之證文，為消法然上人阿鼻之炎也。<br>　　文永九年 太歲壬申正月十七日　　　　　　　 　 日　　蓮　花押<br>　　　　　　　　　　　　　　　　　　　　 　辨　　成　花押<br>"
		},
		{
			"_id": "435",
			"name": "",
			"context":
				"唱法華題目抄<br><br>文應元年五月　三十九歲作<br>於鎌倉名越　　　　　　　<br>　　有人問予云：世間道俗，雖不辨法華經文義，但受持一部、一卷、四要品、自我偈、一句等，或自讀寫，或使人讀寫；或不自讀寫，但向經合掌禮拜、香華供養；或雖無如上行事之人，見他人行事，稍起隨喜之心，悅此經之弘於國中。以如此僅微之事，能否不招世間之罪，而受功德，如小乘初果聖人，多度出生人天而不墮惡道者然，常受生人天，終成有心得於法華經者，往生十方淨土，或於此土即身成佛耶？願聞其委細。<br>　　答云：雖非可辨如是文義之身，以法華經、涅槃經及天台妙樂之釋意推量之，縱是須臾信受法華經，不稍生謗之人，當不致受餘惡之牽而墮惡道。但有稱作惡知識，略知權教之人，佯作智者，婉其詞謂法華經難適我等之機，人以為真，而捨棄隨喜法華經之心，移心餘教，終至一生不再回歸法華經者，當亦有墮於惡道之事。<br>　　問云：所云不能無疑。果真有其事否耶？依法華經所說、智者所言，昔三千塵點劫之當初，有名大通智勝佛者，其佛為凡夫時，生王子十六人。彼等之父王成佛，說一代聖教，十六王子亦出家，為父佛之弟子。大通智勝佛說法華經畢、入定，十六王子之沙彌於其前，交替講說法華經。聽聞其所說者不知幾千萬人，當座得悟者入不退之位。又有於法華經略獲心得結緣之眾，其人等於當座中間未入不退之位，經三千塵點劫。其間，又遍歷輪迴六道四生，今於釋迦如來說法華經，而入不退之位。所謂舍利弗、目連、迦葉、阿難等是也。更有信心薄者，當時固不覺，經未來無數劫，猶渾然未知。此非我等亦是與大通智勝佛十六人結緣之眾乎？<br>　　此等結緣之眾，天台妙樂定為是合於名字、觀行之位者。名字、觀行之位，是辨一念三千之義理，凝十法成乘之觀，善能思辨義理之人。云一念隨喜、五十展轉者，如天台妙樂之釋，定為皆是觀行五品之初隨喜位，非博地之凡夫。然我等是末代一字一句等之結緣眾，不知一分義理，豈得不經歷無量世界之塵點劫乎？此全是理深解微之故，教至深、機實淺所致也。<br>　　是以，不如祇唱彌陀名號，順次生皆往生西方極樂世界，得永不退之無生忍，於阿彌陀如來、觀音、勢至等說法華經時，聞而得悟。而彌陀本願，不論有智、無智、善人、惡人、持戒、破戒，祇一念唱者，臨終時，彌陀如來必依其本願故來迎。以此思之，於此土捨法華經之結緣，欲往生淨土，是為免經億千世界之塵點，而疾悟法華經也。不具法華經根機之人，於此穢土，如不放下法華經而一心念佛，難得法華經之證。極樂之業不定，懸於中間，豈不翻成輕忽法華經之人乎！此說如何？再者，如今之所聞，僅稍有法華經之結緣，但得免墮於三惡道，猶未能出六道之生死。雖不知念佛之法門是何義理，但唱奉彌陀名號，即得往生淨土由，可見彌陀名號遠尊於法華經矣。<br>　　答云：所言誠是可貴，既是智者之言，宜有可信，然若果如其言，則稍有不審在焉。大通結緣者粗粗論之，雖可釋為名字觀行者，實應定為名字即之位者，且是退大取小者，捨法華經，移于權教，其後墮惡道，正是誹謗而捨法華經者也。縱看似知曉義理者，倘作謗法之人，須經三千塵點、無量塵點者乎？五十展轉、一念隨喜之人，釋為觀行初隨喜之位者，是謂末代我等之隨喜，不得入於彼等之隨喜者耶？言天台妙樂釋此為初隨喜之位，是否定又可釋為名字即者耶？<br>　　所詮，細究所述之義，言之惶恐，豈得脫於謗法之一分耶！其故，說法華經難適於我等末代之機者，是謂末代一切眾生，行法華經於穢土是無益者耶？若是如此，末代一切眾生中聞得此語，既信法華經者須即捨離，未行者不可思行，倘存有隨喜之心亦難免於謗法之分，若一切眾生為謗法者，再是如何念佛，其往生亦將不定！又唱彌陀名號，必得往生極樂世界之說，出於何經論，希示其證據以服人心。是真實有力之證文耶？若不然，其義不可恃矣！<br>　　正如前之所言，信法華經者，雖未得其解，不墮三惡道。出六道事，無一分之解者，果為難事耶？但值惡知識，壞法華經隨喜之心者，此力所不及歟！<br>　　問云：又於所言感覺驚異者，稱法華經難適於末代凡夫之機者是智者之言，果其如是，如今所說，雖唱彌陀名號，而讒疏法華經，致不遂往生，更墮惡道，此豈非一等大事。蓋大通結緣者，以謗法之故，輪迴六道，亦名字即之淺位者也。又一念隨喜、五十展轉者，亦稱是名字觀行即位，其釋見於何處耶？願聞其委細。又不知義理者，稍信法華經，除非依惡知識之教，捨法華經，改歸權教，否則其人縱受世間惡業牽引，亦不墮惡道之說，有何證據？又所問「無智者之念佛往生，何所見而言之者耶」！事誠新鮮。雙觀經等之淨土三部經、善導和尚等之經釋，明白可見，何有可疑？<br>　　答云：言大通結緣者，是退大取小之謗法者、名字即者，決非私義。天台大師文句第三卷釋云：「聞法未度，而世世相值，于今有住聲聞地者，即彼時結緣眾」。妙樂大師疏記第三，再述此釋之意云：「但未入品，俱名結緣故」。其意謂大通結緣者，是名字即者也。又天台大師玄義第六，釋大通結緣者云：「若信若謗，因倒因起，如喜根雖謗，後要得度」。文意是謂，大通結緣者經三千塵點，是謗法者也。釋謂如勝意比丘之謗喜根菩薩。五十展轉之人亦有釋為五品初之初隨喜位者，亦有釋為初隨喜位前之名字即者。疏記第十云：「初法會聞，容是初品；第五十人，必在隨喜位初人也」。文意謂，初會聞法之人，必在初隨喜位內；第五十人，是初隨喜位前之名字即也。<br>　　此外，五種法師中，受持、讀、誦、書寫之四人為自行之人，大經之九人中，其前四人是無解者也。解說是化他，後之五人證是有解之人。疏記第十，釋五種法師云：「或全未入品」，又云：「一向未入凡位」。文意是謂，五種法師雖釋為觀行五品，亦可釋為五品已前之名字即位。如此等之釋可知，雖為不知義理之名字即之凡夫，其隨喜等之功德，亦入於經文一偈一句、一念隨喜者、五十展轉等之內歟。更何況譬喻品詳道不信此經之謗法者罪業，法師品則說謗持經者之罪。而信此經者之功德，則說於分別功德品、隨喜功德品。謗法者違背之義也，隨喜者隨順之義也。容或不知義理，而仍以一念為貴，違背乎、隨順乎？端視所取。<br>　　又、末代無智者僅微之供養隨喜功德，不載於經文乎，如何？加之，天台妙樂之釋意，是謂有其他人師，對法華經，乃至童子戲、一偈一句、五十展轉者，釋為是如爾前諸經之上聖行儀，定為謗法者。更以我見釋之，謂法華經是高取於機，迷惑末代造惡之凡夫，非是自語相違乎？故、妙樂大師釋五十展轉之人云：「恐人謬解者，不測初心功德之大，而推功上位，蔑此初心，故今示彼行淺功深，以顯經力」。文意是謂，佛恐人誤以為法華經是祇為利智精進、上根上智之人而說，故特張顯下根下智末代無智者些微隨喜功德，勝過四十餘年諸經之大人上聖之功德，而說五十展轉之隨喜。故、天台之釋，較量外道、小乘、權大乘，謂法華經最下之功德，猶勝于彼。<br>　　其故，阿竭多仙人，十二年間，留恆河之水於耳；耆兔仙人，一日之中，吸盡大海之水。如此等得通之仙人，與小乘阿含經三賢淺位，未得一通之凡夫相較，劣其百千萬倍矣！得三明六通之小乘舍利弗、目連等，與華嚴、方等、般若等諸大乘經未斷三惑，未得一通，僅聞一偈一句之凡夫相較，又劣百千萬倍。習極華嚴、方等、般若經之等覺大菩薩，與僅稍稍結緣法華經，未斷三惑，無惡不造之末代凡夫相較，又劣百千萬倍矣！釋文顯然。而當世念佛宗等人，自身為權教之機，不信實經者，如方等、般若時之二乘，應自知其恥，然全無其義。更有甚者，世間道俗中，稍讀觀音品、自我偈等，偶為孝養父母而有寫經一日之事，便作讕言，稱善導和尚謂念佛而兼行法華經是為雜行，百中一二，千中三五，罕有得之者，甚至稱千中無一，更何況智慧第一之法然上人，譬稱行法華經者，為著祖父之履，或為群賊。侮蔑如此，作是言之師弟等，其得免招阿鼻烈焰之苦耶？<br>　　問云：是以何種姿態言語，於世間詆毀法華經者耶？誠其可畏矣。<br>　　答云：其始也、駕言於智者，終為詆毀法華經之惡知識語。末代滅失法華經者，自命有得于一代聖教，而心實未辨於權實二經，身帶三衣一鉢，或隱居于阿練若，儼若智者，使世人誤信其深知法華經，道俗尊之如三明六通之阿羅漢，是此等人將滅失法華經也。<br>　　問云：其證據如何？<br>　　答云：法華經勸持品云：「有諸無智人，惡口罵詈等，及加刀杖者，我等皆當忍」。妙樂大師釋此文之意云：「初一行，通明邪人，即俗眾也」。文意是謂，最初一行，是指在家之俗男俗女受惑于權教之比丘等而為敵。經云：「惡世中比丘，邪智心諂曲，未得謂為得，我慢心充滿」。妙樂大師釋此文之意云：「次一行，明道門增上慢者」。文意是謂，惡世末法權教諸比丘，慢稱我得佛法，行法華經者，是為敵也。<br>　　經云：「或有阿練若，納衣在空閑，自謂行真道，輕賤人間者。貪著利養故，與白衣說法，為世所恭敬，如六通羅漢。是人懷惡心，常念世俗事，假名阿練若，好出我等過。而作如是言：此諸比丘等，為貪利養故，說外道論議，自作此經典，誑惑世間人，為求名聞故，分別說是經。常在大眾中，欲毀我等故，向國王大臣，婆羅門居士，及餘比丘眾，誹謗說我惡，謂是邪見人，說外道論議」。大師釋此文云：「三七行，明僭聖增上慢者」。經及其釋之意是謂，惡世中多有比丘，身帶三衣一鉢，居阿練若，行儀如大迦葉等三明六通之羅漢，受在家諸人敬仰，吐一言，人思之以為是如來之金言，向國王、大臣等，讒言法華經行者，指稱是邪見之人，法門為邪法，竭力詆毀。<br>　　以上三人中，較第一俗眾之譏毀，第二邪智比丘之譏毀更為難忍。而較第二之比丘，則第三大衣阿練若之僧為猶甚。此等三人，是以當世權教為範本之文字法師，信彼諸經論言語道斷之文之暗禪法師，及信從彼等之在俗者也。彼等因不辨四十餘年諸經與法華經之權實文義，故于華嚴、方等、般若等之心佛眾生、即心是佛、即往十方西方等之文，與法華經之諸法實相、即往十方西方之文，見其語同，而不知其義理有別。或者見及諸經之「言語道斷，心行所滅」之文，而生邪念以為一代聖教，未宣如來之真實。故、惡鬼入此三人，損末代諸人，破其國土也。故、經文云：「濁劫惡世中，多有諸恐怖，惡鬼入其身，罵詈毀辱我……不知佛方便，隨宜所說法」。文意謂，濁惡世時，比丘不知我所信之教，是佛之方便隨宜法門，而對識得權實之辨者，漫加詈罵。是惡鬼入其身而渾不知覺耳！是以，末代愚人所畏之事，較諸刀杖、虎狼、十惡、五逆等，乃是墮身於俗侶之倫，徒知尊崇三衣一鉢之暗禪比丘及權經比丘，而憎視實經者也。故、涅槃經二十二云：「於惡象等，心無恐怖；於惡知識，生怖畏心。何以故？是惡象等，唯能壞身，不能壞心；惡知識者，二俱壞故……為惡象殺，不至三趣；為惡友殺，必至三趣」。此文之意，章安大師釋之云：「諸惡象等，但是惡緣，不能生人惡心。惡知識者，甘談詐媚，巧言令色，牽人作惡。以作惡故，破人善心，名之為殺，即墮地獄」。文意是謂，惡知識者貌作和善，巧言騙彼愚人，壞人善心者也。<br>　　總之，涅槃經之心是謂較彼十惡、五逆者，謗法、闡提者更可畏也，諄諄告誡。闡提之人者，是疏謗法華經、涅槃經者也。當世之念佛者等，稱其深知法華經之由，以因緣譬喻釋之，人遂深信其言，而後彼則謂因此經高貴，末代眾生機淺所不及，譬如強弓重鎧，無用于畏怯者。於是，無智之道俗思以為然，遂移心於實不可遂之權教，稍與法華經結緣者翻悔，且向行法華經之人不願隨喜，故師弟俱成謗法者。因之，謗法眾生，充滿國中。遇有欲營佛事、供養法華經、修追善者，則有行念佛等謗法邪師之僧來，謂法華經難適末代之機故，施主等信其為實，其間，益增過去父母、夫婦、兄弟等之地獄苦，孝子反成不孝、謗法者矣！聽聞之諸人亦隨喜邪法，成惡魔眷屬。<br>　　日本國中«¸人，似行佛法而實不行佛法。而真知佛法之智者，受棄于國人，守護善神不得嘗於法味故，盡失威光，止其利生，捨此國而去他方。惡鬼得便，化入國中，震動大地，興起惡風，惱怒一天，摧損五穀，故有飢荒，而人之五根，鬼神入而奪其精氣，是名疫病。一切諸人因無善心，多墮惡道，此全是信惡知識教之故。仁王經云：「諸惡比丘，多求名利，於國王、太子、王子前，自說破佛法因緣、破國因緣。其王不別，信聽此語，橫作法制，不依佛戒，是為破佛、破國因緣」。文意是謂，末法諸惡比丘，於國王、大臣之前，似圖國之安穩，而終致國損；似圖弘揚佛法，而反失佛法。國王、大臣，不深悉此由，信受其言故，終至破其國，失佛教之意云。此時，日月失度，時節不正，夏冷冬溫，秋吹惡風，日月赤出，非望朔而見日月蝕，或有二、三等多日出現，大火、大風、彗星等起，飢饉、疫病等流行。國遭損，人墮惡道者無過於惡知識乎！<br>　　問云：始稱是智者所語，實由於對後世之事有疑故，欲定其善惡者也。今已知彼義可畏，然不通一文如我等者，如何致信於法華經耶？又、此心得定於何處耶？<br>　　答云：此身之所言，殆以為尚未為一定者耶？其故，君以為如此言之者，莫非天魔波旬、惡鬼等入身，破人之善法門者耶？世人多誤以為略具聰明者便是智者也。<br>　　問云：誠如所言，不能無疑者，我身本是愚者，雖有眾多智者之言，奈疑而不能致信，其將空過此一生耶？<br>　　答云：佛遺言明說「依法不依人」，縱是何等貴人，不如經說者，終不堪信用也。又說「依了義經不依不了義經」，愚癡之身，不辨一代聖教之前後淺深，須依了義經。了義經不了義經甚多。阿含小乘經是不了義經，華嚴、方等、般若、淨土之觀經等是了義經。又、四十餘年之諸經與法華經相對是不了義經，法華經是了義經。涅槃經與法華經相對，法華經是了義經，涅槃經是不了義經。大日經與法華經相對，大日經是不了義經，法華經是了義經。故示人須捨四十餘年之諸經、並涅槃經，而依法華經為師匠。須知法華經如國王、父母、日月、大海、須彌山、天地也；諸經是宰輔、大臣、公卿，乃至萬民、眾星、江河、諸山、草木等。我身是末代造惡之愚者、鈍者、非法器者，國王之助民勝于臣下，父母愛子勝于他人，日月光明勝于眾星，謂機不適於法華經者，須知餘經更無力為其助矣！<br>　　又，釋迦如來與阿彌陀如來、藥師如來、多寶佛、觀音、勢至、普賢、文殊等一切諸佛菩薩，是我等之慈悲父母，此諸佛菩薩教化眾生之慈悲極理，須知祇在于法華經也！諸經未說顯救助惡人、愚者、鈍者、女人、根缺等者之秘術，法華經之殊勝于一切經者端在此處。而當世學者，雖讚稱法華經勝于一切經，而又謂不適於末代之機，人皆信之，此豈非謗法之人耶？於此祇須一言即可破折。須知欲破壞法華經文字者，終不能破壞法華經之心，又以世間惡業而作讒間，人不用之。而以相似之權經義理為讒間，人皆受誑。<br>　　問云：或有智者作言，四十餘年之諸經，與八年之法華經，就其成佛一事言，爾前為難行道，法華經是易行道；而就往生一事言，則同為易行道，書寫、讀誦法華經，即可往生十方淨土、阿彌陀佛之國。依觀經等諸經，祇唱彌陀名號者亦得遂往生，但視機緣之有無，不須諍議。唯唱彌陀名號，其行較易，日本國中習行已久，較法華經等之餘行為易，然否？<br>　　答云：所言法門或係如此，世間之人或亦多以為然。但、我身於此義猶有不審，其故已如前說。末代凡夫，稱作智者，不可憑也，舉世不足與上代智者相並，故稱作愚者，亦不可賤視。經論之證文，顯然俱在。<br>　　夫無量義經乃為說法華經之序分也。是以始自寂滅道場，至今常在靈山之無量義經，舉其詳細年月日數乃四十餘年也。舉其間所說之經，華嚴、阿含、方等、般若也。所談法門是三乘、五乘所習法門也。定其修行時節，「宣說菩薩歷劫修行」云。於分隨自意與隨他意，判定隨他意所說四十餘年諸經與八年間所說 隨自意，語同義異者，是謂文辭雖一，而其義各有不同也。成佛途徑各別而往生則一之說亦不盡然。華嚴、方等、般若、究竟最上之大乘經、頓悟、漸悟法門，說皆未顯真實。即此大部諸經猶未顯真實，何得淨土三部經等之往生極樂，獨不在未顯真實之內耶？更者，不僅明指諸經，且更道出年月日數耶？然華嚴、方等、般若等之彌陀往生既是未顯真實之事無疑，豈有觀經之彌陀往生不在「多留難故」之內耶？若隨自意之法華經往生極樂，定其為與隨他意觀經之往生極樂同為易行道，且更定為同在易行中，觀經之念佛往生更為易行，則有權實雜亂之失、為大謗法。<br>　　且、如滴水匯流而成大海，微塵累積以為須彌，必致權經之人漸漸更遠實經，實經之人反墮權經，權經之人漸次充滿國中，止其隨喜法華經之心，遂如國中無王，人失其神然。法華、真言之諸山寺荒圮，諸天善神、龍神等一切聖人捨國而去，惡鬼得便而亂入，惡風狂吹，五穀不收，疫病流行，人民等流離失所。此七八年前，諸行永不往生，善導和尚定其為千中無一，且於選擇集教人拋棄諸行，行之者擬之如群賊，如此放言。又此四五年後，如選擇集勸人者，以謗法之罪，師檀共墮無間地獄，稱此見於經文之法門出現。其始也、念佛者悉舉以為不思議，罵其稱念佛者墮無間地獄者乃惡人外道等。及其于念佛者墮無間地獄一語有所探究，各各詳細翻閱選擇集，其是否確為謗法之書，而放棄千中無一之惡義，念佛者乃改作諸行往生之說。雖然，亦唯口道之而已，心中仍未去其千中無一之念也。在家愚人不知其內心之謗法，受騙于諸行往生之說，以為念佛者未謗法華經也。稱道其毀謗法華經之由來是出自聖道門之人，毋寧是僻事耶；是乃較稱一向諸行為千中無一者之謗法心為更甚者也。佯作無罪而又誑人專弘念佛，全是天魔之計謀也。<br>　　問云：有天台宗人立此事者矣。天台大師以爾前與法華相對而嫌爾前，其義有二。一約部，四十餘年之部與法華經之部相對，爾前粗、法華妙，故立之。二約教，教分粗妙；華嚴、方等、般若等之圓頓速疾法門，歎為妙；華嚴、方等、般若等之三乘歷別修行法門，名為前三教，嫌為粗。惟不嫌圓頓速疾之部份，以為是與法華經同為一味之法門，其說如何？<br>　　答云：此事確有令人不審，自天台妙樂已來，今仍有諍論。天台之三大部六十卷，乃至五大部之章疏中，並未見約教之時有嫌爾前之圓之文，只在約部之時，賅括爾前之圓而加嫌棄。<br>日本有二義，園城寺自智證大師之釋起，云嫌爾前之圓，山門不嫌之，互有文釋，俱有料簡，然迄今未決也。但我流之義袪其不審矣。其故，天台大師立四教，有四綱目。一是將爾前經分立四教。二是以法華經與爾前相對，爾前之圓同法華之圓，有嫌前三教。三、爾前之圓攝於別教，嫌為前三教，法華之圓是立純圓。四、爾前之圓法華，但祇同於法華經二妙中之相待妙，不同絕待妙。<br>　　以此四道理，相對六十卷勘之，狐疑冰解。一一證文，或秘或繁，故不詳載。又、法華經本門，嫌爾前之圓與迹門之圓，無有不審者。爾前之圓攝於別教，約教之時，云前三為粗，後一為妙。此時，爾前之圓，入於無量義經之歷劫修行內。又、傳教大師之註釋中，舉爾前八教，入於四十餘年未顯真實之內，或立前三教為迂迴，爾前之圓云為直道，無量義經為大直道，可見委細。<br>　　問云：信法華經之人，其所奉本尊、行儀及其日常之所行如何？<br>　　答云：第一、本尊是法華經八卷，一卷一品，或可書寫題目定為本尊。見於法師品及神力品。又、有意者或書或造釋迦如來、多寶佛，奉於法華經左右而立之可也。又、有意者亦可或造或書十方諸佛、普賢菩薩等而立之。行儀是必於本尊御前作坐立行。出道場則行住坐臥不拘，日常所行是唱題目，稱「南無妙法蓮華經」。有意者雖一偈一句，可奉讀之。隨心以南無釋迦牟尼佛、多寶佛、十方諸佛、一切諸菩薩、二乘、天人、龍神、八部等為助緣。世多愚者，不須以一念三千之觀為先，有志者必習學而後觀之可也。<br>　　問云：只唱題目，其功德如何？<br>　　答云：釋迦如來，思欲說法華經而出世，然、歷四十餘年猶秘而不宣法華經之名，行年三十至七十餘之間，立法華經之方便，至七十二始呼出題目，諸經之題目非其比也。且，法華經肝心之方便、壽量之一念三千、久遠實成之法門，納于妙法二字之內。天台大師造玄義十卷，第一卷略宣妙法蓮華經五字之意，第二卷至第七卷又廣宣妙之一字，八卷至九卷釋法蓮華三字，第十卷宣經之一字。經之一字收華嚴、阿含、方等、般若、涅槃經。妙法二字是玄義之心，是百界千如、心佛眾生之法門也。止觀十卷之心，立一念三千、百界千如、三千世間、心佛眾生、三無差別。一切諸佛、菩薩、十界因果、十方草木、瓦礫等，無一不是妙法二字。華嚴阿含等四十餘年諸經、小乘經之題目，不納大乘經之功德。又、大乘經說往生之經，其題目無成佛之功德。又、經雖有王，然不盡是王中之王也。佛亦隨經而異，不具他佛之功德。平等意趣，雖說他佛自佛皆同，或說法身平等，自佛他佛相同。其實，一佛不納一切佛之功德。今、法華經，納四十餘年諸經於一經，聚十方世界三身圓滿之諸佛，說為釋迦一佛之分身諸佛，故一佛一切佛，諸佛皆納於妙法二字。故唱妙法蓮華經五字之功德莫大也。知諸佛諸經之題目，是法華經之所開，妙法是能開，故須唱法華經之題目也。<br>　　問云：聞此法門又尋奉智者之教，誠知法華經之尊貴，實非其他所可及。然有其器量之人，唯我一身之計，故向末代凡夫，直指其不知機，讒言為爾前之教，使人行法華經，須摒捨多年來之念佛，又、法華經未即得功，若有若無，非兩端無著者耶？又、機亦不知，倘依法華經說，信則尚可，若有謗者，莫非必墮地獄者耶？更者，佛亦四十餘年之間，不說法華經，其故是「若但讚佛乘，眾生沒在苦」，在世之機尚如此，何況末代之凡夫耶？是以，譬喻品有云：「告舍利弗……無智人中，莫說此經」。所說此等道理如何？<br>　　答云：所說智者之言，所詮，對末代凡夫，須鑑機而說，不加分辨而誤使人謗法之事不可有也。彼人既如此說，須為之答，所舉「若但讚佛乘」，乃至「無智人中」等之文，豈不知一經之內更有「凡有所見、我深敬汝等」之說，不輕菩薩受盡杖木瓦石之打擊者乎？如何解說！<br>　　問云：一經之內有相違之事，既此心之所難解，願聞其詳。<br>　　答云：方便品等說須鑑機而說此經，不輕品說於謗者須強說之，一經前後如水火，然天台大師會之云：「本已有善，釋迦以『小』而將護之。本未有善，不輕以『大』而強毒之」。文意是本來已有善根，今生之內可得解者，須為直說法華經，然於其中猶有聞而生謗之機者，則可暫調以權經，而後說法華經。本來無大善根，今亦不信法華經，終是必墮惡道，故為強說法華經，使謗之而成逆緣。<br>　　如此之釋，末代無善者多，有善者少，故墮惡道無疑，故可同為強說法華經使聞而成毒鼓之緣歟！是以，今正是說法華經使結謗緣之時節也，殆無可爭議矣！又、法華經方便品有五千上慢，聞略開三一，而廣開三顯一之時，受佛力離座後，於涅槃經、並四依之力，使於今生得悟。諸法無行經中，有喜根菩薩向勝意比丘強說大乘法門，使其生謗。此二相違，天台大師會之云：「如來以悲故發遣，喜根以慈故強說」。文意是佛以悲故，日後之樂暫擱下，當前之謗法華經必墮地獄受苦，是以為悲而使離座。譬如母知子有病，悲於當時苦，寧不即以針灸治之。喜根菩薩是慈故，不顧當時苦，思為其後之樂而強為說之使聞。譬如父慈故，見子有病，不顧當時苦，思後日之樂，故而加之針灸。<br>　　又佛在世，秘法華經而不說者四十餘年間，等覺、不退菩薩不知其名。甚至，壽量品亦是於法華經八年之內秘其名，直至最後而使得聞。於末代凡夫如何使得與聞，耐人思量。是以，妙樂大師釋之云：「佛世當機故簡，末代結緣故聞」。文意是謂，佛在世一期之間，多有可入不退位之人，故秘法華經名，使不生謗，先調其機，而後說之。佛滅後，當機人少，結緣眾多，故就其多分，而直說法華經，此體有多品。又、末代之師多不知機，以不知機而強為說實教，天台大師釋云：「等是不見，但說大無咎」。文意是謂，雖不知機，但為說大，絕無過失。亦有依其時之機而說法者，皆因國中諸人，信權經、謗實經，冥頑不信，乃謂以彈呵之心而強說者歟。用否，依時而定也。　　問云：唐土人師之中，有人一向祇依權大乘，不歸實經，是何故耶？<br>　　答云：佛出世，其先四十餘年說權大乘、小乘經，其後說法華經云：「若以小乘化，乃至於一人，我則墮慳貪，此事為不可」。文意是謂，佛若但說爾前之經，不說法華經，則將不免於慳貪之失矣。後至囑累品，佛伸右手作三度諫誡，撫摩三千大千世界之外、八方四百萬億那由佗國土之諸菩薩頂，宣示未來必說法華經，若機不堪者，當先說「餘深法中」四十餘年之經，調合其機而後說法華經。其後，至涅槃經重說此事。佛滅後有四依菩薩說法，又有法四依。說示終不弘實經者，須知必是天魔由。<br>　　故、如來滅後，後五百年、九百年間出世之龍樹菩薩、天親菩薩等，為遍弘如來聖教。天親菩薩、先是小乘說一切有部之人，造俱舍論，宣說阿含十二年之經心，一向未明示大乘義理。次造十地論、攝大乘論釋論等，宣說四十餘年權大乘之心。後造佛性論、法華論等，粗述實大乘之義。龍樹菩薩亦然也。天台大師、唐土之人師也，於分一代，大小權實顯然。他之人師，雖能稍說義理，尚未分明，又、證文不實。但末代論師及譯者，唐土人師中雖有能分大小者，但大中之有權實仍所不分；或口雖道之，然其心實不出權大乘之趣，此等是「不退諸菩薩，其數如恆沙，亦復不能知」者也。<br>　　疑云：唐土人師中，慈恩大師是十一面觀音之化身，由牙放光。善導和尚是彌陀化身，口中出佛。其外人師，現通施德，發得三昧之人，世間多有，何以不辨權實二經，未以法華經為詮耶？<br>　　答云：外道阿竭多仙人，十二年間，耳中能容恆河之水。婆籔仙人，得自在天，現三目。唐土道士中，有張階能作霧，鸞巴吐雲。第六天魔王於佛滅後，現身作比丘、比丘尼、優婆塞、優婆夷、阿羅漢、辟支佛之形，說經四十餘年。可見不可徒以通力辨其為智者愚者歟。唯有如佛遺言，對一向弘權經、終不弘實經之人師，知其是宿習於權經、不入實經者，可思其莫非受誑於魔而現通者乎？但唯以法門以匡邪正，利根與通力不可憑也﹗<br>　　文應元年 太歲庚申五月二十八日　　　　　　　　日　　蓮　花押<br>　　　　　　　　　　　　　於鎌倉名越書畢"
		}
	]
}
